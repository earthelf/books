随念三宝经

现代法尊法师译

                              随念佛经

    佛、薄伽梵者，谓：如来、应、正等觉、明行圆满、善逝、世间解、无上士
调御丈夫、天人师、佛、薄伽梵。
　　
    诸如来者，是福等流，善根无尽。安忍庄严，福藏根本，妙好间饰，众相花
敷，行境相顺，见无违逆。信解欢喜，慧无能胜，力无能屈。诸有情师，诸菩萨
父，众圣者王，往涅盘城者之商主。妙智无量，辩才难思，语言清净，音声和美；
观身无厌，身无与等。不染诸欲，不染众色，不染无色。解脱众苦，善脱诸蕴，
不成诸界，防护诸处。永断诸结，脱离热恼，解脱爱染，越众暴流。妙智圆满；
住去、来、今诸佛世尊所有妙智；不住涅盘，住真实际。安住遍现一切有情之地。
是为如来正智殊胜功德。


                              随念法经

　　正法者，谓：善说梵行。初善、中善、后善。义妙、文巧。纯一、圆满、清
净、鲜白。佛、薄伽梵，善说法律。正得，无病，时无间断。极善安立，见者不
空，智者各别内证。法律善显，决定出离，趣大菩提。无有违逆，成就和顺；具
足依止，断流转道。


                              随念僧经

　　圣僧者，谓：正行、应理行、质直行。所应礼敬，所应合掌。清净功德，净
诸信施，所应惠施，普应惠施。

