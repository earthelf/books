   
                    ┌─────┐
                    │ 碧鸡漫志 │    宋・王灼撰
                    └─────┘
    ○碧鸡漫志序
    乙丑冬，予客寄成都之碧鸡坊妙胜院，自夏涉秋，与王和先、张齐望所居甚
近，皆有声妓，日置酒相乐，予亦往来两家不厌也。尝作诗云：“王家二琼芙蕖
妖，张家阿倩海棠魄。露香亭前占秋光，红云岛边弄春色。满城钱痴买娉婷，风
卷画楼丝竹声。谁似两家喜看客，新幡歌舞劝飞觥。君不见东州钝汉发半缟，日
日醉踏碧鸡三井通。”予每饮归，不敢径卧。客舍无与语，因旁缘是日歌曲，出
所闻见。仍考历世习俗，追思平时论说，信笔以记。积百十纸，混群书中，不自
收拾。今秋开箧偶得之，残脱逸散，仅存十七，因次比增广成五卷，目曰碧鸡漫
志。顾将老矣，方悔少年之非，游心淡泊，成此亦安用。但一时醉墨，未忍焚弃
耳。己巳三月既望，覃思斋序。

    ●卷一
    ○歌曲所起
    或问歌曲所起，曰：天地始分，而人生焉，人莫不有心，此歌曲所以起也。
舜典曰：“诗言志，歌永言，声依永，律和声。”诗序曰：“在心为志，发言为
诗，情动于中，而形于言。言之不足，故嗟叹之，嗟叹之不足，故永歌之，永歌
之不足，不知手之舞之足之蹈之。”乐记曰：“诗言其志，歌咏其声，舞动其容，
三者本于心，然後乐器从之。”故有心则有诗，有诗则有歌，有歌则有声律，有
声律则有乐歌。永言即诗也，非于诗外求歌也。今先定音节，乃制词从之，倒置
甚矣。而士大夫又分诗与乐府作两科。古诗或名曰乐府，谓诗之可歌也。故乐府
中有歌有谣，有吟有引，有行有曲。今人于古乐府，特指为诗之流，而以词就音，
始名乐府，非古也。舜命夔教胄子，诗歌声律，率有次第。又语禹曰：“予欲闻
六律、五声、八音，在治忽，以出纳五言。”其君臣赓歌九功、南风、卿云之歌，
必声律随具。古者采诗，命太师为乐章，祭祀、宴射、乡饮皆用之。故曰正得失，
动天地，感鬼神，莫近于诗。先王以是经夫妇，成孝敬，厚人伦，美教化，移风
俗。诗至于动天地，感鬼神，移风俗，何也。正谓播诸乐歌，有此效耳。然中世
亦有因弦金石，造歌以被之，若汉文帝使慎夫人鼓瑟，自倚瑟而歌。汉魏作三
调歌辞，终非古法。
    ○歌词之变
    古人初不定声律，因所感发为歌，而声律从之，唐、虞禅代以来是也。馀波
至西汉末始绝。西汉时，今之所谓古乐府者渐兴，晋魏为盛。隋氏取汉以来乐器
歌章古调，并入清乐，馀波至李唐始绝。唐中叶虽有古乐府，而播在声律，则鲜
矣。士大夫作者，不过以诗一体自名耳。盖隋以来，今之所谓曲子者渐兴，至唐
稍盛。今则繁声淫奏，殆不可数。古歌变为古乐府，古乐府变为今曲子，其本一
也。後世风俗益不及古，故相悬耳。而世之士大夫，亦多不知歌词之变。
    ○古者歌工乐工皆非庸人
    子语鲁太师乐，知乐深矣。鲁太师者，亦可语此耶。古者歌工、乐工皆非庸
人，故挚适齐，干适楚，缭适蔡，缺适秦，方叔入河，武入汉阳，襄入海，孔子
录之。八人中，其一又见于家语。孔子学琴于师襄子，襄子曰：“吾虽以击磬为
官，然能于琴，今子于琴已习是也。”子何适σ遥骸按鸵撕胃琛！贝鹪唬骸按
爱者宜歌商，温良而能断者宜歌齐，宽而静、柔而正者宜歌颂，广大而静、疏达
而信者宜歌大雅，恭俭而好礼者宜歌小雅，正直而静、廉而谦者宜歌风。”师乙
贱工也，学识乃至此。又曰：“歌者上如抗，下如坠，曲如折，止如槁木，倨中
矩，勾中钩，累累乎端如贯珠。”歌之妙不越此矣。今有过钧容班教坊者，问曰：
“某宜何歌。”必曰：“汝宜唱田中行、曹元宠小令。”
    ○汉初古俗犹在
    刘、项皆善作歌，西汉诸帝如武、宣类能之。赵王幽死，诸王负罪死，临绝
之音，曲折深迫。广川王通经，好文辞，为诸姬作歌尤奇古。而高祖之戚夫人，
燕王旦之容华夫人两歌，又不在诸王下，［两，一作所。］盖汉初古俗犹在也。
东京以来，非无作者，大概文采有馀，性情不足。高欢玉壁之役，士卒死者七万
人，惭愤发疾，归使斛律金作敕勒歌。其辞略曰：“山苍苍。天茫茫。风吹草低
见牛羊。”欢自和之，哀感流涕。金不知书，能发挥自然之妙如此，当时徐、庾
辈不能也。吾谓西汉後，独敕勒歌暨韩退之十琴操近古。
    ○荆轲易水歌
    荆轲入秦，燕太子丹及宾客送至易水之上，高渐离击筑，轲和而歌，为变徵
这声，士皆涕泪。又前为歌曰：“风萧萧兮易水寒。壮士一去兮不复还。”复为
羽声慷慨，士皆衬浚发上指冠。轲本非声律得名，乃能变徵换羽於立谈间，而
当时左右听者，亦不愦愦也。今人苦心造成一新声，便作几许大知音矣。
    ○古音古辞亡缺
    或问，元次山补伏羲至商十代乐歌，皮袭美补九夏歌，是否。曰：名与义存，
二子补之无害。或有其名而无其义，有其义而名不可强训，吾未保二子之全得也。
次山曰：“呜呼，乐声自太古始，百世之後，尽亡古音。乐歌自太古始，百世之
後，遂亡古辞。”次山知之晚也。孔子之时，三皇五帝乐歌已不及见，在齐闻韶，
至三月不知肉味。战国秦火，古器与者辞亡缺无遗。
    ○自汉至唐所存之曲
    汉时雅郑参用，而郑为多。魏平荆州，获汉雅乐，古曲音辞存者四，曰鹿鸣、
驺虞、伐檀、文王。而左延年之徒，以新声被宠，复改易音辞，止存鹿鸣一曲。
晋初亦除之。又汉代短箫铙歌乐曲，三国时存者，有朱鹭、艾如张、上之回、战
城南、巫山高、将进之类，凡二十二曲。魏、吴称号，始各改其十二曲。晋兴，
又尽改之。独玄云、钓竿二曲，名存而已。汉代鼙舞，三国时存者，有殿前生桂
树等五曲，其辞则亡。汉代胡角摩诃兜勒一曲，张骞得自西域，李延年因之，更
造新声二十八解，魏晋时亦亡。晋以来，新曲颇众，隋初尽归清乐。至唐武后时，
旧曲存者，如白雪、公莫舞、巴渝、白骸⒆右埂⑼派取懊獭⑹城、莫愁、杨
叛儿、乌夜啼、玉树後庭花等，止六十三曲。唐中叶，声辞存者，又止三十七，
有声无辞者七，今不复见。唐歌曲比前世益多，声行于今、辞见于今者，皆十之
三四，世代差近尔。大抵先世乐府，有其名者尚多。其义存者十之三，其始辞存
者十不得一，若其音则无传，势使然也。
    ○晋以来歌曲
    石崇以明君曲教其妾绿珠，曰：“我本汉家子，将适单于庭。昔为匣中玉，
今为粪上英。”绿珠亦自作懊谈柙唬骸八坎忌难缝。”元伊侍孝武饮咽，抚弦
而歌怨诗曰：“为君既不易，为臣良独难。忠信事不显，乃有见疑患。周旦佐文
武，金滕功不刊。推心辅王政，二叔反流言。”熊甫见王敦委任钱凤，将有异图，
进说不纳，因告归。临与敦别，歌曰：“徂风飙起盖山陵。氛雾蔽日玉石焚。往
事既去可长叹，念别惆怅会复难。”陈安死陇上，歌之曰：“陇上壮士有陈安。
躯凰湫「怪锌怼０养将士同心肝。聂奈穆硖锻鞍。七尺大刀奋如湍。［一
云匕及大刀奋无端。］丈八蛇矛左右盘。十汤十决无当前。战始三交失蛇矛。弃
我聂拇苎矣摹Ｎ我外援而悬头。西流之水东流河。一去不还奈子何。”刘曜
闻而悲伤，命乐府歌之。晋以来歌曲见于史者，盖如是耳。
    ○唐绝句定为歌曲
    唐时古意亦未全丧，竹枝、浪淘沙、抛球乐、杨柳枝，乃计中绝句，而定为
歌曲。故李太白清平调词三章皆绝句。元、白诸诗，亦为知音者协律作歌。白乐
天守杭，元微之赠云：“休遣玲珑唱我诗。我诗多是别君辞。”自注云：“乐人
高玲珑能歌，歌予数十诗。”乐天亦醉戏诸妓云：“席上争飞使君酒，歌中多唱
舍人诗。”又闻歌妓唱前郡守严郎中诗云：“已留旧政布中和。又付新诗与艳歌。”
元微之见人咏韩舍人新律诗，戏赠云：“轻新便妓唱，凝妙入僧禅。”沈亚之送
人序云：“故友李贺，善撰南北朝乐府古词，其所赋尤多怨郁凄艳之句。诚以盖
古排今，使为词者莫得偶矣。惜乎其中亦不备声歌弦唱。”然唐史称，李贺乐府
数十篇，云韶诸工皆合之弦。又称，李益诗名与贺相埒，每一篇成，乐工争以
赂求取之，被声歌供奉天子。又称，元微之诗，往往播乐府。旧史亦称，武元衡
工五言诗，好事者传之，往往被于弦。又旧说，开元中，诗人王昌龄、高谩
王之涣诣旗亭饮。梨园伶官亦招妓聚燕，三人私约曰：“我辈擅诗名，未定甲乙，
试观诸伶讴诗，分优劣。”一伶唱昌龄二绝句云：“寒雨连江夜入吴。平明送客
楚帆孤。洛阳亲友如相问，一片冰心在玉壶。”“奉帚平明金殿开。强将团扇共
徘徊。玉颜不及寒鸦色，犹带昭阳日影来。”一伶唱适绝句云：“开箧泪沾臆，
见君前日书。夜台何寂寞，犹是子云居。”之涣曰：“佳妓所唱，如非我诗，终
身不敢与子争衡。不然，子等列拜床下。”须臾妓唱：“黄河远上白云间。一片
孤城万仞山。羌笛何须怨杨柳，春风不度玉门关。”之涣揶揄二子曰：“田舍奴，
我岂妄哉。”以此知李唐伶伎，取当时名士诗句入歌曲，盖常俗也。蜀王衍召嘉
王宗寿饮宣华苑，命宫人李玉箫歌衍所撰宫词云：“辉辉赫赫浮五云。宣华池上
月华春。月华如水映宫殿，有酒不醉真痴人。”五代犹有此风，今亡矣。近世有
取陶渊明归去来、李太白把酒问明月、李长吉将进酒、大苏公赤壁前後赋，协入
声律，此暗合其美耳。［一云，此暗合孙吴耳。］
    ○元微之分诗与乐府作两科
    元微之序乐府古题云：“操、引、谣、讴、歌、曲、词、调八名，起於郊祭
军宾吉凶苦乐之际。在音声者，因声以度词，审调以节唱，句度长短之数，声韵
平上之差，莫不由之准度。而又别其在琴瑟者，为操、引，采民收撸为讴、谣，
备曲度者，总谓之歌、曲、词、调。斯皆由乐以定词，非选词以配乐也。诗、行、
咏、吟、题、怨、叹、章、篇九名，皆属事而作，虽题号不同，而悉谓之为诗可
也。後之审乐者，往往取其词度为歌曲，盖选词以配乐，非由乐以定词也。”微
之分诗与乐府作两科，固不知事始。又不知後世俗变，凡十七名皆诗也。诗即可
歌，可被之弦也。元以八名者近乐府，故谓由乐以定词。九名者本诸诗，故谓
选词以配乐。今乐府古题具在，当时或由乐定词，或选词配乐，初无常法。习俗
之变，安能齐一。
    ○古人善歌得名不择男女
    古人善歌得名，不择男女。战国时，男有秦青、薛谈、王豹、绵驹、瓠梁。
女有韩娥。汉高祖大风歌，教沛中儿歌之。武帝用事甘泉圜丘，使童男女七十人
歌。汉以来，男有虞公发、李延年、朱顾仙、未子尚、吴安泰、韩发秀。女有丽
娟、莫愁、孙琐、陈左、宋容华、王金珠。唐时男有陈不谦，谦子意奴、高玲珑、
长孙元忠、侯贵昌、韦青、李龟年、米嘉荣、李衮、何戡、田顺郎、何满、郝三
宝、黎可及、柳恭。女有穆氏、方等、念奴、张红红、张好好、金谷里叶、永新
娘、御史娘、柳青娘、谢阿蛮、胡二袷小⒊桄А⑹⑿〈浴⒎素、唐有态、李山
奴、任智、方四女、洞云。今人独重女音，不复问能否。而士大夫所作歌词，亦
尚婉媚，古意尽矣。政和间，李方叔在阳翟，有携善讴老翁过之者。方叔戏作品
令云：“唱歌须是玉人，檀口皓齿冰肤。意传心事，语娇声颤，字如贯珠。老翁
虽是解歌，无奈雪鬓霜须。大家且道，是伊模样，怎如念奴。”方叔固是沈於习
俗，而语娇声颤，那得字如贯珠，不思甚矣。
    ○论雅郑所分
    或问雅郑所分。曰，中正则雅，多哇则郑。至论也。何谓中正。凡阴阳之气，
有中有正，故音乐有正声，有中声。二十四气岁一周天，而统以十二律。中正之
声，正声得正气，中声得中气，则可用。中正用，则平气应，故曰，中正以平之。
若乃得正气而用中律，得中气而用正律，律有短长，气有盛衰，太过不及之弊起
矣。自扬子云之後，惟魏汉津晓此。东坡曰：“乐之所以不能致气召和如古者，
不得中声故也。乐不得中声者，气不当律也。”东坡知有中声，盖见孔子及伶州
鸠之言，恨未知正声耳。近梓潼雍嗣侯者，作正笙诀、琴数、还相为宫解、律吕
逆顺相生图。大概谓知音在识律，审律在习数。故师旷之聪，不以六律不能正五
音，诸谱以律通不过者，率皆淫哇之声。嗣侯自言，得律吕真数，著说甚详，而
不及中正。
    ○歌曲拍节乃自然之度数
    或曰，古人因事作歌，抒写一时之意，意尽则止，故歌无定句。因其喜怒哀
乐，声则不同，故句无定声。今音节皆有辖束，而一字一拍，不敢辄增损，何与
古相戾欤。予曰，皆是也。今人固不及古，而本之性情，稽之度数，古今所尚，
各因其所重。昔尧民亦击壤歌，先儒为搏拊之说，亦曰所以节乐。乐之有拍，非
唐虞则始，实自然之度数也。故明皇使黄幡绰写拍板谱，幡绰画一耳於纸以进曰：
“拍从耳出。”牛僧孺亦谓拍为乐句。嘉碳洌汴都三岁小儿，在母怀饮乳，闻
曲皆手指作拍，应之不差。虽然，古今所尚，治体风俗，各因其所重，不独歌
乐也。古人岂无度数，今人岂无性情，用之各有轻重，但今不及古耳。今所行曲
拍，使古人复生，恐未能易。

    ●卷二
    ○唐末五代乐章可喜
    唐末五代文章之陋极矣，独乐章可喜，虽乏高韵，而一种奇巧，各自立格，
不相沿袭。在士大夫犹有可言，若昭宗“野烟生碧树，陌上行人去”，岂非作者。
诸国僭主中，李重光、王衍、孟昶、霸主钱ㄈ，习於富贵，以歌酒自娱。而庄宗
同文，兴代北，生长戎马间，百战之馀，亦造语有思致。国初平一宇内，法度礼
乐，浸复全盛。而士大夫乐章顿衰於前日，此尤可怪。
    ○唐昭宗词
    唐昭宗以李茂贞之故，欲幸太原，至渭北，韩建迎奉归华州。上郁郁不乐，
时登城西齐云楼眺望，制菩萨蛮曲曰：“登楼遥望秦宫殿。茫茫只见双飞燕。渭
水一条流。千山与万丘。  野烟生碧树。陌上行人去。安得有英雄。迎归大内中。”
又曰：“飘浊以谌峰下。秋风往往堪沾洒。肠断忆仙宫。朦胧烟雾中。思梦时
时睡。不语长如醉。早晚是归期。穹苍知不知。”
    ○各家词短长
    王荆公长短句不多，合绳墨处，自雍容奇特。晏元献公、欧阳文忠公，风流
拷澹一时莫及，而温润秀洁，亦无其比。东坡先生以文章馀事作诗，溢而作词
曲，高处出神入天，平处尚临镜笑春，不顾侪辈。或曰，长短句中诗也。为此论
者，乃是遭柳永野狐涎之毒。诗与乐府同出，岂当分异。若从柳氏家法，正自不
分异耳。晁无咎、黄鲁直皆学东坡，韵制得七八。黄晚年闲放於狭邪，故有少疏
荡处。後来学东坡者，叶少蕴、蒲大受亦得六七，其才力比晁、黄差劣。苏在庭、
石耆翁入东坡之门矣，短气胁剑不能进也。赵德麟、李方叔皆东坡客，其气味
殊不近，赵婉而李俊，各有所长，晚年皆荒醉汝颍京洛间，时时出滑稽语。贺方
回、周美成、晏叔原、僧仲殊各尽其才力，自成一家。贺、周语意精新，用心甚
苦。毛泽民、黄载万次之。叔原如金陵王谢子弟，秀气胜韵，得之天然，将不可
学。仲殊次之，殊之赡，晏反不逮也。张子野、秦少游俊逸精妙。少游屡困京洛，
故疏荡之风不除。陈无己所作数十首，号曰语业，妙处如其诗，但用意太深，有
时僻涩。陈去非、徐师川、苏养直、吕居仁、韩子苍、朱希真、陈子高、洪觉范
佳处亦各如其诗。王辅道、履道善作一种俊语，其失在轻浮。辅道夸捷敏，故或
有不缜密。李汉老富丽而韵平平。舒信道、李元膺，思致妍密，要是波澜小。谢
无逸字字求工，不敢辄下一语，如刻削通草人，都无筋骨，要是力不足。然则独
无逸乎。曰，类多有之，此最著者尔。宗室中，明发、伯山久从汝洛名士游，下
笔有逸韵，虽未能一一尽奇，比国贤、圣褒则过之。王逐客才豪，其新丽处与轻
狂处，皆足惊人。沈公述、李景元、孔方平、处度叔侄、晁次膺、万俟雅言，皆
有佳句，就中雅言又绝出。然六人者，源流从柳氏来，病於无韵。雅言初自集分
两体，曰雅词，曰侧艳，目之曰胜蒙丽藻。後召试入官，以侧艳体无赖太甚，削
去之。再编成集，分五体，曰应制、曰风月脂粉、曰雪月风花、曰脂粉才情、曰
杂类，周美成目之曰大声。次膺亦闲作侧艳。田不伐才思与雅言抗行，不闻有侧
艳。田中行极能写人意中事，杂以鄙俚，曲尽要妙，当在万俟雅言之右。然庄语
辄不佳。尝执一扇，书句其上云：“压蝴蝶恋花心动。”语人曰：“此联三曲名
也，有能对者，吾下拜。”北里狭邪闲横行者也。宗室温之次之。长短句中，作
滑稽无赖语，起於至和。嘉讨前，犹未盛也。熙丰、元碳洌兖州张山人以诙
谐独步京师，时出一两解。泽州孔三传者，首创诸宫调古传，士大夫皆能诵之。
元碳洌王齐叟彦龄，政和间，曹组元宠，皆能文，每出长短句，脍炙人口。彦
龄以滑稽语河朔。组潦倒无成，作红窗迥及杂曲数百解，闻者绝倒，滑稽无赖之
魁也。夤缘遭遇，官至防御使。同时有张衮臣者，组之流，亦供奉禁中，号曲子
张观察。其後祖述者益众，枷矾渭，古所未有。组之子，知ト门事勋，字公显，
亦能文。尝以家集刻板，欲盖父之恶。近有旨下扬州，毁其板云。
    ○乐章集浅近卑俗
    柳耆卿乐章集，世多爱尝该洽，序事闲暇，有首有尾声，亦间出佳语，又能
择声律谐美者用之。惟是浅近卑俗，自成一体，不知书者尤好之。予尝以比都下
富儿，虽脱村野，而声态可憎。前辈云：“离骚寂寞千年後，戚氏凄凉一曲终。”
戚氏，柳所作也。柳何敢知世间有离骚，惟贺方回、周美成时时得之。贺六州歌
头、望湘人、吴音子诸曲，周大小⒗剂晖踔钋最奇崛。或谓深劲乏韵，此遭柳
氏野狐涎吐不出者也。歌曲自唐虞三代以前，秦汉以後皆有，造语险易，则无定
法。今必以“斜阳芳草”、“淡烟细雨”绳墨後来作者，愚甚矣。故曰，不知书
者，尤好耆卿。
    ○东坡指出向上一路
    长短句虽至本朝盛，而前人自立，与真情衰矣。东坡先生非心醉於音律者，
偶尔作歌，指出向上一路，新天下耳目，弄笔者始知自振。今少年妄谓东坡移诗
律作长短句，十有八九，不学柳耆卿，则学曹元宠，虽可笑，亦毋用笑也。
    ○欧词集自作者三之一
    欧阳永叔所集歌词，自作者三之一耳。其间他人数章，群小因指为永叔，起
暧昧之谤。
    ○小山词
    晏叔原歌词，初号乐府补亡。自序曰：“往与二三忘名之士，浮沈酒中。病
世之歌词，不足以析酲解愠，试续南部诸贤，作五七字语，期以自娱。不皆叙所
怀，亦兼写一时杯酒闲闻见，及同游者意中事。尝思感物之情，古今不异。窃谓
篇中之意，昔人定已不遗，第今无传耳。故今所制，通以补亡名之。始时沈十二
廉叔、陈士君龙家，有莲、鸿、尽⒃疲工以清讴娱客，每得一解，即以草授诸
儿，吾三人听之，为一笑乐。”其大指如此。叔原於悲欢合离，写众作之所不能，
而嫌於夸，故云，昔人定已不遗，第今无传。莲、鸿、尽⒃疲皆篇中数见，而
世多不知为两家歌儿也。其後目为小山集，黄鲁直序之云：“嬉弄於乐府之馀，
寓以诗人句法，清壮顿挫，能动摇人心。”又云：“狭邪之大雅，豪士欠，其合
者高唐、洛神之流，其下者不减桃叶团扇。”“若乃妙年美士，近知酒色之娱。
苦节癯儒，晚悟裙裾之乐。鼓之舞之，使宴安毒而不悔，则叔原之罪也哉。”叔
原年未至乞身，退居京城赐第，不践诸贵之门。蔡京重九冬至日，遣客求长短句，
欣然两为作鹧鸪天。“九日悲秋不到心。凤城歌管有新音。风郾塘愁眉淡，露
染黄花知靥深。  初过雁，已闻砧。绮罗丛里胜登临。须教月户纤纤玉，细捧霞
觞艳艳金。”“晓日迎长岁岁同。太平箫鼓闲歌钟。云高未有前村雪，梅小初开
昨夜风。  罗幕翠，锦筵红。钩头罗胜写宜冬。从今屈指春期近，莫使金樽对月
空。”竟无一语及蔡者。［案小山词元序，南部诸贤下绪馀有二字。］
    ○周贺词语意精新
    江南某氏者解音律，时时度曲，周美成与有瓜葛，每得一解，即为制词，故
周集中多新声。贺方回初在钱塘，作青玉案，鲁直喜之，赋绝句云：“解道江南
断肠句，只今惟有贺方回。”贺集中，如青玉案者甚众。大抵二公卓然自立，不
肯浪下笔，予故谓语意精新，用心甚苦。
    ○梅苑
    地友黄载万歌词，号乐府广变风。学富才赡，意深思远，直与唐名辈相角逐，
又辅以高明之韵，未易求也。吾每对之叹息。诵东坡先生语曰：“彼尝从事於此，
然後知其杂，不知者以为苟然而已。”夏几道序之曰：“惜乎语妙而多伤，思穷
而气不舒，赋才如此，反啬其寿，无乃情文之兆欤。”载万所居斋前，梅花株甚
盛，因录唐以来词人才士之作凡数百首，为斋居之玩，命曰梅苑。其序引云：
“呈妍月夕，夺霜雪之鲜。吐臭风晨，聚椒兰之酷。情涯殆绝，鉴赏斯在，莫不
抽毫襞彩，比声裁句。召楚云使兴歌，命燕玉以按节。妆台之篇  ，实筵之章，
可得而述焉。”乐府广变风有赋梅花数曲，亦自奇特。［案梅苑序云，莫不抽毫
遣滞，劈彩舒衷。］
    ○兰畹曲会
    兰畹曲会，孔甯极先生之子方平所集。序引称无为、莫知非，其自作者。称
鲁逸仲，皆方平隐名，如子虚、乌有、妄是之类。孔平日自号氵蚩皋渔父，与侄
处度齐名，李方叔诗酒侣也。
    ○大晟乐府得人
    崇甯间，建大晟乐府，周美成作提举官，而制撰官又有七。尤俟咏雅言，元
淌赋科老手也。三舍法行，不复进取，放意歌酒，自称大梁词隐。每出一章，
信宿喧传都下。政和初，召试补官，置大晟乐府制撰之职。新广八十四调，患谱
弗传，雅言请以盛德大业及祥瑞事迹制词实谱。有旨依月用律，月进一曲，自此
新谱稍传。时田为不伐亦供职大乐，众谓乐府得人云。
    ○易安居士词
    易安居士，京东路提刑李格非文叔之女建康守赵明诚德甫之妻。自少年便有
诗名，才力华赡，逼近前辈，在士大夫中已不多得。若本朝妇人，当推词采第一。
赵死，再嫁某氏，讼而离之，晚节流荡无归。作长短句，能曲折尽人意，轻巧尖
新，姿态百出，闾巷荒淫之语，肆意落笔，自古萆鹬家能文妇女，未见如此无
顾忌也。陈後主游宴，使女学士狎客赋诗相赠答，采其尤艳丽者，被以新声，不
过“璧月夜夜满”、“琼树朝朝新”等语。李戡尝痛元白诗纤艳不逞，非庄士雅
人，多为其破坏，流於民间，子父女母，交口教授，淫言劣铮冬寒夏热，入人
肌骨，不可除去。二公集尚存可考也。元与白书，自谓近世妇人，晕淡眉目，绾
约头鬓，衣服饭阒度，匀配色泽尤剧怪艳，因为体诗百馀首。今集中不载。元
会真诗，白梦游春诗，所谓纤艳不逞，淫言劣铮止此耳。温飞卿号多作侧辞艳
曲，其甚者“合欢桃叶终堪恨，里许元来别有人”，“玲珑骰子安红豆，入骨相
思知不知”。亦止此耳。今之士大夫学曹组诸人鄙秽歌词，则为艳丽如陈之女学
士狎客，为纤艳不逞淫言劣锶缭白，为侧词艳曲如温飞卿，皆不敢也。其风至
闺房发女，夸张笔墨，无所羞畏，殆不可使李戡见也。
    ○六人赋木犀
    向伯恭用满庭芳曲赋木犀，约陈去非、朱希真、苏养直同赋，“月窟蟠根，
云岩分种”者是也。然三人皆用清平乐和之。去非云：“黄衫相倚。翠葆层层底。
八月江南风日美。弄影山腰水尾。  楚人未识孤妍。离骚遗恨千年。无住庵中新
事，一枝唤起幽禅。”希真云：“人闲花少。菊小芙蓉老。冷淡仙人偏得道。买
定西风一笑。  前身元是江梅。黄姑点破冰肌。只有暗香犹在，饱参清似南枝。”
养直云：“断崖流水。香度青林底。元配骚人兰与芷。不数春风桃李。  淮南丛
桂小山。诗翁合得跻攀。身到十洲三岛，心游万壑千岩。”後伯恭再赋木犀，亦
寄清平乐赠韩璜叔夏云：“吴头楚尾。踏破芒鞋底。万壑千岩秋色里。不奈恼人
风味。如今老我芗林。世间百不关心。独喜爱香韩寿，能来同醉花阴。”韩和云：
“秋光如水。酿作鹅黄蚁。散入千岩佳树里。惟许访湃俗怼  轻钿重上风鬟。
不禁月冷霜寒。步深沈归去，依然愁满江山。”初刘原父亦於清平乐赋木犀云：
“小山丛桂。最有留人意。拂叶攀花无限思。雨湿浓香满袂。  别来过了秋光。
翠帘昨夜新霜。多少月宫闲地，级鸾栌胛⒎肌！蓖一花一曲，赋者六人，必有
第其高下者。
    ○紫姑神词
    正宫白苎曲赋雪者，世传紫姑神作。写至“追昔燕然画角，宝钥珊瑚，是时
丞相，虚作银城换得”，或问出处，答云：“天上文字，汝那得知。”末後句
“又恐东君，暗遣花神，先到南国。昨夜江梅，漏泄春消息”，殊可喜也。予旧
同僚郝宗文，尝春初请紫姑神，既降，自称蓬莱仙人玉英，书浪淘沙曲云：“塞
上早春时。暖律犹微。柳舒金线拂回堤。料得江乡应更好，开尽梅溪。昼漏渐迟
迟。愁损仙肌。几回无语双眉。凭遍栏干十二曲，日下楼西。”
    ○沈公述词
    沈公述为韩魏公之客，魏公在中山，门人多有赐环之望。沈秋日作霜叶飞词
云：“谩赢得相思甚了，东君早作归来计。便莫惜丹青手，重与芳菲，万红千翠。”
为魏公发也。
    ○贺方回石州慢
    贺方回石州慢，予旧见其稿，“风色收寒，云影弄晴”改作“薄雨收寒，斜
照弄晴”。又“冰垂玉箸，向午滴沥檐楹，泥融消尽墙阴雪”改作“烟横水际，
映带几点归鸿，东风消尽龙沙雪”。
    ○宇文叔通词
    宇文叔通久留金国不得归，立春日作迎春乐曲云：“宝幡采胜堆金缕。双燕
钗头舞。人间要识春来处。天际雁，江边树。故国莺花又谁主。念憔悴，几年羁
旅。把酒祝东风，吹取人归去。”
    ○周美成点绛唇
    周美成初在姑苏，与营妓岳七楚云者游甚久，後归自京师，首访之，则已从
人矣。明日饮於太守蔡峦子高坐中，见其妹，作点绛★曲寄之云：“辽鹤西归，
故乡多少伤心事。短书不寄。鱼浪空千里。凭仗桃根，说与相思意。愁何际。旧
时衣袂。犹有东风泪。”
    ○何文缜词
    何文缜在馆阁时，饮一贵人家，侍儿惠柔者，解帕子为赠，约牡丹开再集。
何甚属意，归作虞美人曲，曲中隐其名云：“分香帕子揉蓝腻。欲去殷勤惠。重
来直待牡丹时。只恐花知，知後故开迟。［案词综云，重来约在牡丹时，只恐花
枝相妒故开迟。］别来看尽闲桃李。日日栏干倚。催花无计问东风。梦作一双蝴
蝶绕芳丛。”何书此曲与赵咏道，自言其张本云。
    ○王彦龄夫妇词
    王齐叟彦，龄，元谈笔嘌役耪獾埽任俊得声。初官太原，作望江南数十曲，
嘲府县同僚，遂并及帅。帅怒甚，因众入谒，面责彦龄：“何敢尔，岂恃兄贵  ，
谓吾不能劾治耶。”彦龄执手板顿首帅前曰：“居下位，只恐人谗。昨日只吟青
玉案，几时曾做望江南。试问马都监。”帅不觉失知，众亦匿笑去。今别素质曲
“此事凭谁知证，有楼前明月，窗外花影”者，彦龄作也。娶舒氏，亦有词翰。
妇翁武选，彦龄事之素不谨，因醉酒悸睿翁不能堪，取女归，竟至离绝。舒在
父家，一日行池上，怀其夫，作点绛唇曲云：“独自临流，兴来时把栏干凭。旧
愁新恨。耗却来时兴。鹭散鱼潜，烟敛风初定。波心静。照人如镜。少个年时影。”
    ○莫少虚词
    水调歌头：“瑶草一何碧，春入武陵溪。溪上桃花无数，花上有黄鹂。”世
传为鲁直于建炎初见石耆翁，言此莫少虚作也。莫此词本始，耆翁能道其详。予
尝见莫浣溪沙曲：“宝钏缃裙上玉梯。云重应恨翠楼低。愁同芳草两萋萋。”又
云：“归梦悠风未真。绣衾恰有暗香薰。五更分得楚台春。”造语颇工，晚年心
醉富贵，不复事文笔。
    ○古人使王昌莫愁事
    古书亡逸固多，存於世者，亦恨不尽见。李义山绝句云：“本来银汉是红墙。
隔得卢家白玉堂。谁与王昌报说知三十六鸳鸯。”而唐人使王昌事尤数，世多不
晓，古乐府中可互见，然亦不详也。一曰：“相逢狭路间，道隘不容车。如何两
少年，挟毂问君家。君家诚易知，易知复难忘。黄金为君门，白玉为君堂。堂上
置樽酒，使作邯郸倡。中庭生桂树，华灯何煌煌。兄弟两三人，中子为侍郎。五
日一来归，道上自生光。黄金络马头，观者满路傍。入门时左顾，但见双鸳鸯。
鸳鸯七十二，罗列自成行。”一曰：“河中之水向东流。洛阳女儿名莫愁。莫愁
十三能织绮，十四采桑南陌头。十五嫁为卢家妇，十六生儿字阿侯。卢家兰室桂
为梁。中有郁金苏合香。头上金钗十二行。足下丝履五文章。珊瑚桂镜烂生光。
平头奴子提履箱。人生富贵何所望，恨不嫁与东家王。”以三章互考之，即知乐
府前篇所谓白玉堂与鸳鸯七十二，乃卢家。然义山称三十六者，三十六双，即七
十二也。又知乐府後篇所谓东家王，即王昌也。余少年时戏作清平乐曲，赠妓卢
姓者云：“卢家白玉为堂。于飞多少鸳鸯。纵使东墙隔断，莫愁应念王昌。”黄
载万亦有更漏子曲云：“怜宋玉，许王昌。东西邻短墙。”予每戏谓人曰：“载
万似曾经界两家来。”盖宋玉好色赋，称东邻之子，即宋玉为西邻也。东家王，
即东邻也。载万用事如此之工。世徒知石城有莫愁，不知洛阳亦有之，前辈言乐
府两莫愁，正谓此也。又韩致光诗：“何必苦劳魂与梦，王昌旁诖饲蕉。”业
唱歌者，沈亚之目为声家，又曰声党，又曰荷中禁。［案业唱歌者至此二十一
字与上下文无涉，似当析出别为一条。］李义山云：“王昌且在墙东住，未必金
堂得免嫌。”又云：“欲入卢家白玉堂。新春催破舞衣裳。”对雪云：“又入卢
家妒玉堂。”
    ○陈无己浣溪沙
    陈无己作浣溪沙曲云：“暮叶朝花种种陈。三秋作意问诗人。安排云雨要新
清。随意且须追去马，轻衫从使著行尘。晚窗谁念一愁新。”本是“安排云雨要
清新”，以末後句新字韵，遂倒作新清。世言无己喜作庄语，其弊生硬是也。词
中暗带陈三、念一两名，亦有时不庄语乎。

    ●卷三
    ○霓裳羽衣曲
    霓裳羽衣曲，说者多异。予断之曰，西凉创作，明皇润色，又为易美名。其
他饰以神怪者，皆不足信也。唐史云，河西节度使杨敬述献，凡十二遍白乐天和
元微之霓裳羽衣曲歌云：“由来能事各有主。杨氏创声君造谱。”自注云：“开
元中，西凉节度使杨敬述造。”郑愚津阳门诗注，亦称西凉府都督杨敬述进。予
又考唐史突厥传，开元间，凉州都督杨敬述为暾煌谷所败，白衣检校凉州事。乐
天、郑愚之说是也。刘梦得诗云：“开元天子万事足。惟惜当年光景促。三乡陌
上望仙山，归作霓裳羽衣曲。仙心从此在瑶池。三清八景相追随。天上忽乘白云
去，世间空有秋风词。”李棠奚  羽衣曲诗云：“开元太平时，万国贺丰岁。
梨园进旧曲，玉座流新制。凤管迭参差，霞裳竞摇曳。”元微之法曲诗云：“明
皇度曲多新态，宛转浸淫易沈著。赤白桃李取花名，霓裳羽衣号天乐。”刘诗谓
明皇望女几山，持志求仙，故退作此曲。当时诗今无传，疑是西凉献曲之後，明
皇三乡眺望，发兴求仙，因以名曲。“忽乘白云去，空有秋风词”，讥其无成也。
李诗谓明皇厌梨园旧曲，故有此新制。元诗谓明皇作此曲多新态，霓裳羽衣非人
间服，故号天乐。然元指为法曲，而乐天亦云：“法曲法曲歌霓裳。政和世理音
洋洋。开元之人乐且康。”又知其为法曲一类也。夫西凉既献此曲，而三人者又
谓明皇制作，予以是知为西凉创作，明皇润色者也。杜佑理道要诀云：“天宝十
三载七月改诸乐名，中使辅ギ琳宣进旨，令于太常寺刊石，内黄锺商婆罗门曲，
改为霓裳羽衣曲。”津阳门诗注：“叶法善引明皇入月宫，闻乐归，笛写其半，
会西凉都督杨敬述进婆罗门，声调吻合，遂以月中所闻为散序，敬述所进为其腔，
制霓裳羽衣。”月宫事荒诞，惟西凉进婆罗门曲，明皇润色，又为易美名，最明
白无疑。异人录云：“开元六年，上皇与申天师中秋夜同游月中，见一大宫府，
榜曰，广寒清虚之府。兵卫守门，不得入。天师引上皇跃超烟雾中，下视玉城，
仙人、道士乘云驾鹤往来其间，素娥十馀人，舞笑于广庭大树下，乐音嘈杂清丽。
上皇归，编律成音，制霓裳羽衣曲。”逸史云：“罗公远中秋侍明皇宫中玩月，
以拄杖向空掷之，化为银桥，与帝升桥，寒气侵人，遂至月宫。女仙数百，素练
霓衣，舞于广庭。上问曲名，曰，霓裳羽衣。上记其音，归作霓裳羽衣曲。”鹿
革事类云：“八月望夜，叶法善与明皇游月宫，聆月中天乐，问曲名，曰，紫云
回。默记其声，归传之，名曰霓裳羽衣。”此三家者，皆志明皇游月宫，其一申
天师同游，初不得曲名。其一罗公远同游，得今曲名。其一叶法善同游，得紫云
回曲名易之。虽大同小异，要皆荒诞无可稽据。杜牧之华清宫诗：“月闻仙曲调，
霓作舞衣裳  。”诗家搜奇入句，非决然信之也。又有甚者，开元传信记云：
“帝梦游月宫，闻乐声，记其曲名紫云回。”杨妃外传云：“上梦仙子十馀辈，
各执乐器，御云而下。一人曰，此曲神仙紫云回，今授陛下。”明皇杂录及仙传
拾遗云：“明皇用叶法善术，上元夜自上阳宫往西凉州观灯，以铁如意质酒而还，
遣使取之不诬。”幽怪录云：“开元正月望夜，帝欲与叶天师观广陵，俄虹桥起
殿前，师奏请行，但无回顾。帝步上，高力士乐官数十从，顷之，到广陵。士女
仰望，曰，仙人现。师请令乐官奏霓裳羽衣一曲，乃回。後广陵奏，上元夜仙人
乘云西来，临孝感寺，奏霓裳羽衣曲而去。上大悦。”唐人喜言开元天宝事，而
荒诞相凌夺如此，将使谁信之。予以是知其他饰以神怪者，皆不足信也。王建诗
云：“弟子歌中留一色，听风听水作霓裳。”欧阳永叔诗话以不晓听风听水为恨。
蔡绦诗话云出唐人西域记。龟兹国王与臣庶知乐者，于大山间听风水声，均节成
音。後翻入中国，如伊州、甘州、凉州，皆自龟兹致。此说近之，但不及霓裳。
予谓凉州定从西凉来，若伊与甘，自龟兹致，而龟兹听风水造诸曲，皆未可知。
王建全章，馀亦未见。但“弟子歌中留一色”，恐是指梨园弟子，则何豫于龟兹，
置之勿论可也。按唐史及唐人诸集、诸家小说，杨太真进见之日，奏此曲导之。
妃亦善此舞，帝尝以赵飞燕身轻，成帝为置七宝避风台事，戏妃［事，一作偶。
］曰：“尔则任吹多少。”妃曰：“霓裳一曲，足掩前古。”而宫妓佩七宝璎珞
舞此曲，曲终珠翠可扫。故诗人云：“贵妃宛转侍君侧，体弱不胜珠翠繁。冬雪
飘捉跖叟，春风荡澜霓裳翻。”又云：“朱阁沈沈夜未央。碧云仙曲舞霓裳  。
一声玉笛向空尽，月满骊山宫漏长。”又云：“霓裳一曲千峰上，舞破中原始下
来。”又云：“渔阳鼙鼓动地来，惊破霓裳羽衣曲。”又云：“世人莫重霓裳曲，
曾致干戈是此中。”又云：“云雨马嵬分散後，骊宫无复听霓裳。”又云：“霓
裳满天月，粉骨几春风。”帝为太上皇，就养南宫，迁于西宫，梨园弟子玉臃
音，闻此曲一声，则天颜不怡，左右垤ぁＦ溽嵯茏谑保每大宴，间作此舞。文
宗时，诏太常卿冯定，采开元雅乐，制云韶雅乐及霓裳  羽衣曲。是时四方大都
邑及士大夫家，已多按习，而文宗乃令冯定制舞曲者，疑曲存而舞节非旧，故就
加整顿焉。李後主作昭惠后诔云：“霓裳羽衣曲，绵兹丧乱，世罕闻者。获其旧
谱，残缺颇甚。暇日与后详定，去彼淫繁，定其缺坠。”［按马令南唐书，昭惠
后传载後主诔云：“霓裳旧曲，韬音沦世。失味齐音，犹伤孔氏。故国遗声，忍
乎湮坠。我稽其美，尔扬其秘。程度馀律，重新雅制。”云云。灼所引似是诔後
注文，今失传云。］盖唐末始不全。蜀勹怀疲骸叭月上巳，王衍宴怡神亭，衍
自执板唱霓裳羽衣、後庭花、思越人曲。”决非开元全章。洞微志称：“五代时，
齐州章丘北村任六郎，爱读道书，好汤饼，得犯天麦毒疾，多唱异曲。八月望夜，
待月私第，六郎执板大噪一曲。有水乌野雀数百，集其舍屋倾听。自迷唬骸此
即昔人霓裳羽衣者。’众请于何得，笑而不答。”既得之邪疾，使此声果传，亦
未足信。按明皇改婆罗门为霓裳羽衣，属黄锺商云，时号越调，即今之越调是也。
白乐天嵩阳观夜奏霓裳诗云：“开元遗曲自凄凉。况近秋天调是商。”又知其为
黄锺商无疑。欧阳永叔云：“人间有瀛府、献仙音二曲，此其遗声。”瀛府属黄
锤宫，献仙音属小石调，了不相干。永叔知霓裳羽衣为法曲，而瀛府、献仙音为
法曲中遗声，今合两个宫调  ，作霓裳 羽衣一曲遗声，亦太疏矣。 笔谈云：
“蒲中逍遥楼楣上，有唐人横书，类梵字，相传是霓裳谱，字训不通，莫知是非。
或谓今燕部有献仙音曲，乃其遗声。然霓裳本谓之道调曲，献仙音乃小石调尔。”
又嘉淘又驹疲骸巴州乐工翻河中黄幡绰霓裳谱，钧容乐工程士守以为非是，别
依法曲造成。教坊伶人花日新见之，题其後云：“法曲虽精，莫近望瀛。”予谓
笔谈知献仙曲非是，乃指为道调法曲，则无所著见。独理道要诀所载，系当时朝
旨，可信不诬。杂志谓同州荣工翻河中黄幡绰谱，虽不载何宫调，安知非逍遥楼
楣上横书耶。今并程士守谱皆不传。乐天和元微之霓裳羽衣曲歌云：“磬箫筝笛
递相搀，击ㄓ弹吹声逦迤。”注云：“凡法曲之初，众乐不济，惟金石丝竹次第
发声，霓裳序初亦复如此。”又云：“散序六奏未动衣。阳台宿云慵不飞。中序
擘砉初入拍。秋竹竿春冰坼。”注云：“散序六遍无拍，故不舞，中序始有拍，
亦名拍序。”又云：“繁音急节十二遍，跳珠撼玉何铿铮。翔鸾舞了却收翅，唳
鹤曲终长引声。”注云：“霓裳十二遍而曲终，凡曲将终，皆声拍促速，惟霓裳
之末，长引一声。”笔谈云：“霓裳曲凡十二叠，前六叠无拍，至第七叠方谓之
叠遍自此始有拍而舞。”笔谈，沈存中撰。沈指霓裳羽衣为道调法曲，则是未尝
见旧谱。今所云岂亦得之乐天乎。世有般涉调拂霓裳曲，因石曼卿取作传踏，述
开元天宝旧事。曼卿云，本是月宫之音，翻作人间之曲。近夔帅曾端伯，增损其
辞，为勾遣队口号，亦云开宝遗音。盖二公不知此曲自属黄锺商，而拂霓裳则般
涉调也。宣和初，普府守山东人王平，词学华赡，自言得夷则商霓裳羽衣谱，取
陈鸿、白乐天长恨歌传，并乐天寄元微之霓裳羽衣曲歌，又杂取唐人小诗长句，
及明皇太真事，终以微之连昌宫词，补缀成曲，刻板流传。曲十一段，起第四遍、
第五遍、第六遍、正扌颠、入破、虚催、衮、实催、衮、歇拍、杀衮，音律节奏，
与白氏歌注大异。则知唐曲，今世决不复见，亦可恨也。又唐史称客有以按乐图
示王维者，无题识。维徐曰：“此霓裳第三叠最初拍也。”客未然，引工按曲，
乃信。予尝笑之，霓裳第一至第六叠无拍者，皆散序故也。类音家所行大品，安
得有拍。乐图必作舞女，而霓裳散序六叠，以无拍故不舞。又画师于乐器上，或
吹或弹，止能画一个字，诸曲皆有此一字，岂独霓裳。唐孔纬拜官教坊，优伶求
利市，纬呼使前，索其笛，指窍问曰：“何者是浣溪沙孔笼子。”诸伶大笑。此
与画图上定曲名何异。
    ○凉州曲
    凉州曲，唐史及传载，称天宝乐曲，皆以边地为名，若凉州、伊州、甘州之
类。曲遍声繁，名入破。又诏道调、法曲，与胡部新声合作。明年，安禄山反，
凉、伊、甘皆陷。吐蕃史及开元传信记亦云，西凉州献此曲。甯王宪曰：“音始
于宫，散于商，成于角徵羽。斯曲也，宫离而不属，商乱而加暴君卑逼下，臣僭
犯上，臣恐一日有播迁之祸。”及安史之乱，世颇思宪审音。而杨妃外传，乃谓
上皇居南内，夜与妃侍者红桃歌妃所制凉州词，上因广其曲，今流传者益加。明
皇杂录亦云：“上初自巴蜀回，夜来乘月登楼，命妃侍者红桃歌凉州，即妃所制，
上亲御玉笛为倚楼曲，曲罢无不感泣。因广其曲，传于人间。”予谓皆非也。凉
州在天宝时已盛行，上皇巴蜀回，居南内，乃肃宗时，那得始广此曲。或曰，因
妃所制词而广其曲者，亦词也，则流传者益加，岂亦词乎。旧史及诸家小说谓妃
善舞，邃晓音律，不称善制词。今妃外传及明皇杂录所云，夸诞无实，独帝御玉
笛为倚楼曲，因广之，流传人间，似可信，但非凉州耳。唐史又云，其声本宫调，
今凉州见于世者凡七宫曲，曰黄锺宫、道调宫、无射宫、中吕宫、南吕宫、仙吕
宫、高宫，不知西凉所献何宫也。然七曲中，知其三是唐曲，黄锺、道调、高宫
者是也。脞说云：“西凉州本在正宫，贞元初，康昆仑翻入琵琶玉宸宫调，初进
在玉宸殿，故以命名，合众乐即黄锤也。”予谓黄锤即俗呼正宫，昆仑岂能舍正
宫外，别制黄锤凉州乎。因玉宸殿奏琵琶，就易美名，此乐工夸大之常态。而脞
说便谓翻入琵琶玉宸宫调。新史虽取其说，止云康昆仑寓其声于琵琶，奏于玉宸
殿，因号玉宸宫调，合诸乐则用黄锤宫，得之矣。张祜诗云：“春风南内百花时。
道调凉州急遍吹。揭手便拈金碗舞，上皇惊笑悖蓝。”又幽闲鼓吹云：“元载
子伯和，势倾中外，福州观察使奇乐妓数十人，使者半岁不得通。窥伺门下，有
琵琶康昆仑出入，乃厚遗求通，伯和一试，尽付昆仑。段和上者，自制道调凉州，
昆仑求谱，不许，以乐之半为赠，乃传。”据张祜诗，上皇时已有此曲，而幽闲
鼓吹为段师自制，未知孰是。白乐天秋夜听高调凉州诗云：“楼上金风声渐紧，
月中银字韵初调。促张弦柱吹高管，一曲凉州入沉取！贝舐拦，俗呼高宫，其
商为高大石，其羽为高般涉，所谓高调，乃高宫也。史及脞说又云“凉州有大遍、
小遍”，非也。凡大曲有散序、ヒ、排、遍、颠、正颠、入破、虚催、衮遍、
歇指、杀衮，［一本实催下云，滚拍、遍歇、杀滚。］始成一曲，此谓大遍。而
凉州排遍，予曾见一本有二十四段。後世就大曲制词者，类从简省，而管弦家又
不肯从首至尾声吹弹，甚者学不能尽，元微之诗云：“逡巡大遍梁州彻。”又云：
“梁州大遍最豪嘈。”及脞说谓有大遍小遍，其误识此乎。
    ○伊州
    伊州见于世者，凡七：商曲大石调、高大石调、双调、小石调、歇指调、林
锺商、越调，第不知天宝所制七商中何调耳。王建宫词云：“侧商调里唱伊州。”
林锺商，今夷则商也，管色谱以凡字杀，若侧商即借尺字杀。
    ○甘州
    甘州，世不见，今仙吕调有曲破，有八声慢，有令，而中吕调有象甘州八声，
他宫调不见也。凡大曲就本宫调制引、序、慢、近、令盖度曲者常态。若象甘州
八声，即是用其法于中吕调，此例甚广。伪蜀毛文锡，有甘州遍，顾啊⒗铨烙
倒排甘州，顾坝钟懈手葑樱皆不著宫调。
    ○胡渭州
    胡渭州，明皇杂录云：“开元中，乐工李龟年弟兄三人，皆有才学盛名。彭
年善舞，鹤年、龟年能歌，制渭州曲，特承顾遇。於东都大起第宅，僭侈之制逾
於公侯。”唐史吐蕃传亦云：“奏凉州、胡渭、录要、杂曲，今小石调，胡渭州
是也。”然世所行伊州、胡渭州、六么，皆非大遍全曲。
    ○六么
    六么，一名绿腰，一名乐世，一名录要。元微之琵琶歌云：“绿腰散序多拢
。”又云：“管儿还为弹绿腰。绿腰依旧声迢迢。”又云：“逡巡弹得六么彻。
霜刀破竹无残节。”沈亚之歌者叶记云：“合韵奏绿腰。”又志卢金兰墓云：
“为绿腰玉树之舞。”唐史吐蕃传云：“奏凉州、胡渭、绿要、杂曲。”段安节
琵琶录云：“绿腰，本录要也，乐工进曲，上令录其要者。”白乐天杨柳枝词云：
“六么水调家家唱，白雪梅花处处吹。”又听歌六绝句内，乐世一篇云：“管急
弦繁拍渐稠。绿腰宛转曲终头。诚知乐世声声乐，老病人听未免愁。”注云：
“乐世一名六么。”王建宫词云：“琵琶先抹六么头。”故知唐人以腰作么者，
惟乐天与王建耳。或云，此曲拍无过六字者，故曰六么。至乐天又独谓之乐世，
他书不见也。青箱杂记云：“曲有录要者，录霓裳羽衣曲之要拍。”霓裳羽衣曲
乃宫调，与此曲了不相关。士大夫论议，尝患讲之未详，卒然而发，事与理交违，
幸有证之者，不过如聚讼耳。若无人攻击，後世随以愦愦，或遗祸于天下，乐曲
不足道也。琵琶录又云：“贞元中，康昆仑琵琶第一手，两市楼抵斗声乐，昆仑
登东采楼，弹新翻羽调绿腰，必谓无敌。曲罢，西市楼上出一女郎，抱乐器云：
‘我亦弹此曲。’兼移在枫香调中，下拨声如雷，绝妙入神。昆仑拜请为师。女
郎更衣出，乃僧善本，俗姓段。”今六么行于世者四，曰黄锺羽，即俗呼般涉调。
曰夹锺羽，即俗呼中吕调。曰林锺羽，即俗呼高平调。曰夷则羽，即俗呼仙吕调。
皆羽调也。昆仑所谓新翻，今四曲中一类乎，或他羽调乎，是未可知也。段师所
谓枫香调，无所著见。今四曲中一类乎，或他调乎，亦未可知也。欧阳永叔云：
“贪看六么花十八。”此曲内一叠，名花十八，前後十八拍，又四花拍，共二十
二拍。乐家者流所谓花拍，盖非其正也。曲节抑扬可喜，舞亦随之。而舞筑球六
么，至花十八益奇。

    ●卷四
    ○兰陵王
    兰陵王，北齐史及隋唐嘉话，称齐文襄之子长恭恭，封兰陵王。与周师战，
尝著假面对敌，击周师金塘城下，勇冠三军。武士共歌谣之，曰兰陵王入军曲。
今越调兰陵王，凡三段二十四拍，或曰遗声也。此曲声犯正宫，管色用大凡字，
大一字，勾字，故亦名大犯。又有大石调兰陵王慢，殊非旧曲。周齐之际，未有
前後十六拍慢曲子耳。
    ○虞美人
    虞美人，脞说称起于项籍虞兮之歌。予谓後世以此命名可也，曲起于当时，
非也。曾子宣夫人魏氏作虞美人草行有云：“三军散尽旌旗倒。玉帐佳人坐中老。
香魂夜逐剑光飞，青血化为原上草。芳菲寂寞寄寒枝。旧曲闻来似敛眉。”又云：
“当时遗事久成空，慷慨尊前为谁舞。”亦有就曲志其事者，世以为工，其词云：
“帐前草草军情变。月下旌旗乱。褫衣推枕怆离情。远风吹下楚歌声。正三更。
抚骓欲上重相顾。艳态花无主。手中莲锷凛秋霜。九泉归去是仙乡。恨茫茫。”
黄载万追和之，压倒前辈矣。其词云：“世间离恨何时了。不为英雄少。楚歌声
起伯图休。一似水东流。葛荒葵老芜城暮。玉貌知何处。至今荒草解婆婆。只有
当年魂魄未消磨。”按益州草木记，雅州名山县，出虞美人草，如鸡冠花。叶两
两相对，为唱虞美人曲，应拍而舞，他曲则否。贾氏谈录，褒斜山谷中，有虞美
人草，状如鸡冠，大叶相对。或唱虞美人，则两叶如人拊掌之状，颇中节拍。酉
阳杂俎云：“舞草出雅州，独茎三叶，叶如决明，一叶在茎端，两叶居茎之半相
对。人或近之歌，及抵掌讴曲，叶动如舞。”益部方物图赞改虞作娱，云今世所
传虞美人曲，下音俚调，非楚虞姬作，意其草纤柔，为歌气所动，故其茎至小者，
或若动摇，美人以为娱耳。笔谈云：“高邮桑景舒性知音，旧闻虞美人草，遇人
唱虞美人曲，枝叶皆动，他曲不然。试之，如所传，详其曲，皆吴音也。他日取
琴，试用吴音制一曲，对草鼓之，枝叶亦动，乃目曰虞美人操。其声调与旧曲始
末不相近，而草辄应之者，律法同管也。今盛行江湖间，人亦莫知其如何为吴音。”
东斋记事云：“虞美人草，唱他曲亦动，传者过矣。”予考六家说，各有异同。
方物图赞最穿凿，无所稽据。旧曲固非虞姬作，若便谓下音俚调，嘻其甚矣。亦
闻蜀中数处有此草，予皆未之见，恐种族异，则所感歌亦异。然旧曲三，其一属
中吕调，其一中吕宫，近世转入黄锺宫，此草应拍而舞，应旧曲乎、新曲乎。桑
氏吴音，合旧曲乎、新曲乎，恨无可问者。又不知吴草与蜀产有无同类也。
    ○安公子
    安公子，通典及乐府杂录称，炀帝将幸江都，乐工王令言者，妙达音律，其
子弹胡琵琶作安公子曲。令言惊问那得此。对曰，宫中新翻。令言流涕曰：“慎
毋从行。宫，君也，宫声往而不返，大驾不复回矣。”据理道要诀，唐时安公子
在太簇角，今已不得。其见于世者，中吕调有近，般涉调有令，然尾声皆无所归
宿，亦异矣。
    ○水调歌与河传
    水凋歌，理道要记所载唐乐曲南吕商，时号水调。予数见唐人说水调，各有
不同。予因疑水调非曲名，乃俗呼音调之异名，今决矣。按隋唐嘉话，炀帝凿汴
河，自制水调歌，即是水调中制歌也。世以今曲水调歌为炀帝自制，今曲乃中吕
调，而唐所谓南吕商，则今俗呼中管林锺商也。脞说云：“水调、河传，炀帝将
幸江都时旧，声韵悲切，帝喜之。乐工王令言谓其弟子曰，不返矣。水调、河传，
但有去声。”此说与安公子事相类，盖水调中河传也。明皇杂录云：“禄山犯顺，
议欲迁幸。帝置酒楼上，命作乐，有进水调歌者曰：‘山川满目泪沾衣。富贵荣
华能几时。不见只今汾水上，惟有年年秋雁飞。’上问谁为此曲，曰李峤。上曰
真才子。不终饮而罢。”此水调中一句七字曲也。白乐天听水调诗云：“五言一
遍最殷勤。调少情多似有因。不会当时翻曲意，此声肠断为何人。”脞说亦云：
“水调第五遍最殷勤五言调，声最愁苦。”此水调中一句一字曲，又有多遍，似
是大曲也。乐天诗又云：“时唱一声新水调，谩人道是采鞭歌。”此水调中新腔
也。南唐近事云：“元宗留心内宠，宴私击鞠无虚日。尝命乐工杨花飞奏水调词
进酒，花飞惟唱南朝天子好风流一句，如是数四，上悟，覆否赐金帛。”此又
一句七字。然既曰命奏水调词，则是令杨花飞水调中撰词也。外史勹辉疲骸巴
衍泛舟巡阆中，舟子皆衣锦绣，自制水调银汉曲。”［自制上一有偶字。］此水
调中制银汉曲也。今世所唱中吕调水调歌，乃是以俗呼音调异名者名曲，虽首尾
亦各有五言两句，决非乐天所闻之曲。河传，唐词存者二，其一属南吕宫，凡前
段平韵，後仄韵。其一乃今怨王孙曲，属无肘宫。以此知炀帝所制河传，不传已
久。然欧阳永叔所集词内河传，附越调，亦怨五孙曲。今世河传，乃仙吕调，皆
令也。
    ○万岁乐
    万岁乐，唐史云：“明皇分乐为二部，堂下立奏，谓之立部伎。堂上坐奏，
谓之坐部伎。坐部伎六曲，而鸟歌万岁乐居其四。鸟歌者，武后作也。有鸟能人
言万岁，因以制乐。”通典云：“鸟歌万岁乐，武太后所造，时宫中养鸟，能人
言，尝称万岁，为乐以象之。舞三人，衣绯大袖，并画鸲鹆冠，作鸟象。”又云：
“今岭南有鸟，似鸲鹆，能言两句名吉了。”［音料。］异哉，武后也，其为昭
仪，至篡夺，杀一后一妃，而杀王侯将相中外士大夫不可胜计，凶忍之极。又杀
诸武，仅有免者。又最甚，则亲生四子，杀其二，废徙其一，独睿宗危得脱。视
他人性命如粪草，至闻鸟歌万岁，乃欲集庆厥躬，改年号永昌。又因二齿生，改
号长寿，又号延载，又号天册万岁，又号万岁通天，又号长安，自昔纪号祈祝，
未有如后之甚者。在众人则欲速死，在一身则欲长久，世无是理也。按理道要诀，
唐时太簇商乐曲有万岁乐，或曰，即鸟歌万岁乐也。又旧唐史，元和八年十月，
汴州刘宏撰圣朝万岁乐谱三百首以进。今黄锺宫亦有万岁乐，不知起前曲或後曲。
    ○夜半乐
    夜半乐，唐史云：“民间以明皇自潞州还京师，夜半举兵，诛韦皇后，制夜
半乐、还京乐二曲。”乐府杂录云：“明皇自潞州入平内难，半夜斩长乐门关，
领兵入宫後，撰夜半乐曲。”今黄锺宫有三台夜半乐，中吕调有慢、有近拍、有
序，不知何者为正。
    ○何满子
    何满子，白乐天诗云：“世传满子是人名。临就刑时曲始成。一曲四词歌八
叠，从头便是断肠声。”自注云：“开元中，沧州歌者姓名，临刑进此曲，以赎
死，上竟不免。”元微之何满子歌云：“何满能歌声宛转。天宝年中世称罕。婴
刑系在囹圄间，下调哀音歌愤懑。梨园弟子奏元宗，一唱承恩羁网缓。便将何满
为曲名，御府亲题乐府纂。”甚矣，帝王不可妄有嗜好也。明皇喜音律，而罪人
遂欲进曲赎死。然元白平生交友，闻见率同，独纪此事少异。卢氏杂说云：“甘
露事後，文宗便殿观牡丹，诵舒元舆牡丹赋，叹息泣下，命乐们椤９人沈翘翘
舞何满子，词云：浮云蔽白日。上曰汝知书耶。乃赐金臂环。”又薛逢何满子词
云：“击马宫槐老，持杯店菊黄。故交今不见，流恨满川光。”五字四句，乐天
所谓一曲四词，庶几是也。歌八叠，疑有和声，如渔父、小秦王之类。今词属双
调，两段各六句，内五句各六字，一句七字。五代时尹鹗、李列亦同此。其他诸
公所作，往往只一段，而六句各六字，皆无复有五字者。字句既异，即知非旧曲。
乐府杂录云：“灵武刺史李灵曜置酒，坐客姓骆，唱何满子，皆称妙绝。白秀才
者曰：‘家有声妓，歌此曲音调不同。’召至令歌，发声清越，殆非常音。骆遽
问曰：‘莫是宫中胡二子否。’妓熟视曰：‘君岂梨园骆供奉邪。’相对泣下，
皆明皇时人也。”张祜作孟才人叹云：“偶因歌态咏娇住４唱宫中十二春。却
为一声何满子，下泉须吊孟才人。”其序称：“武宗疾笃，孟才人以歌笙获宠者，
密侍左右。上目之曰：‘吾当不讳，尔何为哉。’指笙囊泣曰：‘请以此就缢。’
上悯然。复曰：‘妾尝艺歌，愿对上歌一曲，以泄愤。’许之，乃歌一声何满子，
气亟，立殒。上令医候之，曰：‘脉尚温而肠已绝。’［一云肌尚温而肠已断。
］上崩，将徙柩，举之愈重。议者曰：‘非俟才人乎。’命其榇至，乃举。”伪
蜀孙光宪何满子一章云：“冠剑不随君去，江河还共恩深。”似为孟才人发。祜
又有宫词云：“故国三千里，深宫二十年。一声何满子，双泪落君前。”其详不
可得而闻也。
    ○凌波神
    凌波神，开元天宝遗事云：“帝在东都，梦一女子，高髻广裳，拜而言曰：
‘妾凌波池中龙女，久护宫苑，陛下知音，乞赐一曲。’帝为作凌波曲，奏之池
上，神出波音。”杨妃外传云：“上梦艳女，梳交心髻，大袖宽衣，曰：‘妾是
陛下凌波池中龙女，卫宫护驾实有功。陛下洞晓钧天之音，乞赐一曲。’梦中为
鼓胡琴作凌波曲。後于凌波池奏新曲，池中波涛涌起，有神女出池心，乃梦中所
见女子，因立庙池上，岁祀之。”明皇杂录云：“女伶谢阿蛮善舞凌波曲，出入
宫中及诸姨宅，妃子待之甚厚，赐以金粟妆臂环。”按理道要诀，天宝诸乐曲名，
有凌波神二曲，其一在林锺宫云，时号道调宫。然今之林锺宫，即时号南吕宫，
而道调宫即古目瞪口呆  宫也。其一在南吕商云，时号水调。今南吕商则俗呼中
管林锺商也。皆不传。予问诸乐工，云旧见凌波曲谱，不记何宫调也。世传用之
歌吹，能招来鬼神，因是久废。岂以龙女见形之故，相承为能招来鬼神乎。
    ○荔枝香
    荔枝香，唐史礼乐志云：“帝幸骊山，杨贵妃生日，命小部张乐长生殿，奏
新曲，未有名。会南方进荔枝，因名曰荔枝香。”脞说云：“太真妃好食荔枝，
每岁忠州置急递上进，五日至都。天宝四年夏，荔枝滋甚，比开笼时，香满一室，
供奉李龟年撰此曲进之，宣赐甚厚。”杨妃外传云：“明皇在骊山，命小部音声
于长生殿奏新曲，未有名，会南海进荔枝，因名荔枝香。”三说虽小异，要是明
皇时曲。然史及杨妃外传皆谓帝在骊山，故杜牧之华清绝句云：“长安回望绣成
堆。山顶千门次第开。一骑红尘妃子笑，无人知道荔枝来。”Т斋闲非之，曰：
“明皇每岁十月幸骊册，至春乃还，未尝用六月，词意虽美，而失事实。”予观
小杜华清长篇，又有“尘埃羯鼓索，片段荔枝筐”之语。其後欧阳永叔词亦云：
“一从魂散马嵬间。只有红尘无驿使，满眼骊山。”唐史既出永叔，宜此词亦尔
也。今歇指大石尔调，皆有近拍，不知何者为本曲。
    ○阿滥堆
    阿滥堆，中朝故事云：“骊山多飞禽，名阿滥堆。明皇御玉笛采其声，翻为
曲子名，左右皆传唱之，播于远近。人竞以笛效吹，故张祜诗云：‘红树萧萧阁
半开。玉皇曾幸此宫来。至今风俗骊山下，村笛犹吹阿滥堆。’”贺方回朝天子
曲云：“待月上、潮平波滟滟。塞管孤吹新阿滥。”即谓阿滥堆。江湖间尚有此
声，予未之闻也。尝以问老乐工，云属夹锺商。按理道要诀，天宝诸乐名，堆作
鲎罚属黄锺羽，夹锺商，俗呼双调。而黄锺羽则俗呼般涉调。然理道要诀称黄
锺羽，时号黄锤商调，皆不可晓也。

    ●卷五
    ○念奴娇
    念奴娇，元微之连昌宫词云：“初过寒食一百六。店舍无烟宫树绿。夜半月
高弦索鸣，贺老琵琶定场屋。力士传呼觅念奴，念奴潜伴诸郎宿。须臾觅得又连
催，特敕街中许然烛。春娇满眼泪红绡，掠削云鬟旋装束。飞上九天歌一声，二
十五郎吹管逐。”自注云：“念奴，天宝中名倡，善歌。每岁楼下醒纾万众喧
溢。严安之、韦黄裳辈辟易不能禁，众乐为之罢奏。明皇遣高力士大呼楼上曰：
‘欲遗念奴唱歌，苟十五郎吹小管逐，看人能听否。’皆悄然奉诏。然明皇不
欲夺狭游之盛，未尝置在宫禁。岁幸温汤，时巡东洛，有司潜遣从行而已。”开
元天宝遗事云：“念奴有色，善歌，宫伎中第一。帝尝曰：‘此女眼色媚人。’
又云：‘念奴每执板当席，声出朝霞之上。’”今大石调念奴娇，世以为天宝间
所制曲，予固疑之。然唐中叶渐有今体慢曲子，而近世有填连昌词入此曲者，後
复转此曲入道调宫，又转入高宫大石调。
    ○雨淋铃
    雨淋铃，明皇杂录及杨妃外传云：“帝幸蜀，初入斜谷，霖雨弥旬，栈道中
闻铃声，帝方悼念贵妃，采其声为雨淋铃曲以寄恨。时梨园弟子，惟张野狐一人
善筚篥，因吹之，遂传于世。”予考史及诸家说，明皇自陈仓入散关，出河池，
初不由斜谷路。今剑州梓桐县地名上亭，有古今诗刻，记明皇闻铃之地，庶几是
也。罗隐诗云：“细雨霏微宿上亭。雨中因感雨淋铃。贵  为天子犹魂断，穷著
荷衣好涕零。剑水多端何处去，巴猿无赖不堪听。少年辛苦今飘荡，空愧先生教
聚萤。”世传明皇宿上亭，雨中闻牛铎声，怅然而起。问黄幡绰铃作何语，曰：
“谓陛下特郎当。”特郎当，俗称不整治也。明皇一笑，遂作此曲。杨妃外传又
载上皇还京後，复幸华清，从官嫔御多非旧人。於望京楼下，命张野狐奏雨淋铃
曲，上四顾凄然。自是圣怀耿耿，但吟“刻木牵丝作老翁。鸡皮鹤发与真同。须
臾弄罢寂无事，还似人生一世中。”杜牧之诗云：“零叶翻红万树霜。玉莲开蕊
暖泉香。行云不下朝元阁，一曲淋铃泪数行。”张祜诗云：“雨淋铃夜却归秦。
犹是张微一曲新。长说上皇和泪教，月明南内更无人。”张徽即张野狐也。或谓
祜诗言上皇也蜀时曲，与明皇杂录、杨妃外传不同。祜意明皇入蜀时作此曲，至
雨淋铃夜却又归秦，犹是张野狐向来新曲，非异说也。元微之琵琶歌云：“泪垂
捍拨朱弦湿。冰泉呜咽流莺涩。因兹弹作雨淋铃，风雨萧条鬼神泣。”今双调雨
淋铃慢，颇极哀怨，真本曲遗声。
    ○清平乐
    清平乐，松窗录云：”开元中，禁中初种木芍药，得四本，红、紫、浅红、
通白繁开，上乘照夜白，太真妃以步辇从。李龟年手捧檀板，押众乐前，将欲歌
之。上曰：‘焉用旧词为。’命龟年宣翰林学士李白，立进清平调词三章。白承
诏赋词，龟年以进，上命梨园弟子约格调，抚丝竹，促龟年歌。太真妃笑领歌意
甚厚。”张君房脞说，指此为清平乐曲。按明皇宣白进清平调词，乃是令白于清
平调中制词。盖古乐取声律高下合为三，曰清调、平调、侧调，此之谓三调。明
皇止令就择上两调，偶不乐侧调故也。况白词七字绝句，与今曲不类。而尊前集
亦载此三绝句，止目曰清平词。然唐人不深考，妄指此三绝句耳。此曲在越调，
唐至今盛行。今世又有黄锺宫、黄锺商两音者，欧阳炯称，白有应制清平乐四首，
往往是也。
    ○春光好
    春光好，羯鼓录云：“明皇尤爱羯鼓玉笛，云八音之领袖。时春雨始晴，景
色明丽，帝曰：‘对此岂可不与他判断。’命取羯鼓，临轩纵击，曲名春光好。
回顾柳杏，皆已微坼。上曰：‘此一事不唤我作天工，可乎。’”今夹锺宫春光
好，唐以来多有此曲。或曰，夹锺宫属二月之律，明皇依月用律，故能判断如神。
予曰，二月柳杏坼久矣，此必正月用二月律催之也。春光好，近世或易名愁倚阑。
    ○菩萨蛮
    菩萨蛮，南部新书及杜阳杂编云：“大中初，女蛮国入海危髻金冠，缨络
被体，号菩萨蛮队，遂制此曲。当时倡优李可及作菩萨蛮队舞，文士亦往往声其
词。”大中，乃宣宗纪号也。北梦琐言云：“宣宗爱唱菩萨蛮词，令狐相国假温
飞卿新撰密进之，戒以勿泄，而遽言於人，由是疏之。”温词十四首，载花间集，
今曲是也。李可及所制盖止此，则其舞队，不过如近世传踏之类耳。
    ○望江南
    望江南，乐府杂录云，李卫公为亡妓谢秋娘撰望江南，亦名梦江南。白乐天
作忆江南三首，第一江南好，第二第三江南忆。自注云：“此曲亦名谢秋娘，每
首五句。”予考此曲，自唐至今，皆南吕宫，字句亦同。止是今曲两段，盖近世
曲子无单遍者。然卫公为谢秋娘作此曲，已出两名。乐天又名以忆江南，又名以
谢秋娘。近世又取乐天首句名以江南好。予尝叹世间有改易错乱误人者，是也。
    ○文溆子
    文溆子，卢氏杂说云：“文宗善吹小管，僧文溆为入内大德，得罪流之。弟
子收拾院中籍入家具，犹作师讲声，上采其声制曲，曰文溆子。”予考资治通鉴，
敬宗宝历二年六月己卯幸兴福寺，观沙门文溆俗讲。敬、文相继，年祀极近，岂
有二文溆哉。至所谓俗讲，则不可晓。意此僧以俗谈侮圣言，诱聚群小，至使人
主临观，为一笑之乐，死尚晚也。今黄锺宫、大石调、林锺商、歇指调，皆有十
折令，未知孰是。而溆字或误作序并绪。
    ○盐角儿
    盐角儿，嘉淘又驹疲骸懊肥ビ崴担始教坊家人市盐，於纸角中得一曲谱，
翻之，遂以名。”今双调盐角儿令是也。欧阳永叔尝制词。
    ○喝驮子
    喝驮子，洞微志云：“屯田员外郎冯敢，景德三年为开封府界检涝户田，宿
史胡店。日落，忽见三妇人过店前，入西畔古佛堂。敢料其鬼也，携仆王侃诣之。
延坐饮酒，称二十六舅母者，请王侃歌送酒，三女侧听。十四姨者曰：‘何名也。’
侃对曰：‘喝驮子。’十四姨曰：‘非也。’”此曲单州营妓教头葛大袷兴撰
新声。梁祖作四镇时，驻兵鱼台，值十月二十一生日，大袷邢字。梁祖令李振
填词，付後骑唱之，以押马队，因谓之葛大袷小＜罢剑得胜回，始流传河北。
军中兑唱，俗以押马队，故讹曰喝驮子。庄皇入洛，亦爱此曲，谓左右曰：“此
亦古曲，葛氏但更五七声耳。”李狼硌集有凤台一曲，注云：“俗谓之喝驮子。”
不载何宫调。今世道调宫有慢，句读与古不类耳。
    ○後庭花
    後庭花，南史云：“陈後主每引宾客，对张贵妃等游宴，使诸贵人及女学士
与狎客共赋新诗相赠答。采其尤丽者［一云，采其尤艳丽者。］为曲调，其曲有
玉树後庭花。”通典云：“玉树後庭花，堂堂黄鹂留、金钗两臂垂，并陈後主造，
恒与宫女学士及朝臣相唱和为诗。太乐令何胥，［一本太乐令上有时字。］采其
尤轻艳者为此曲。”予因知後主诗，胥以配声律，遂取一句为曲名。故前辈诗云：
“玉树歌翻王气终。景阳钟动晓楼空。”又云：“後庭花一曲，幽怨不堪听。”
又云：“万户千门成野草，只缘一曲後庭花。”又云：“采笺曾襞欺江总，绮阁
尘销玉树空。”又云：“商女不知亡国恨，隔江犹唱後庭花。”又云：“玉树歌
阑海云黑，花庭忽作青芜国。”又云：“後庭馀唱落船窗。”又云：“後庭新声
叹樵牧。”又云；“不知即入宫前井，犹自听吹玉树花。”吴蜀鸡冠花有一种小
者，高不过五六尺，或红，或浅红，或白，或浅白，世目曰後庭花。又按国史纂
异，云阳县多汉离宫故地，有树似槐而叶细，土人谓之玉树。扬雄甘泉赋“玉树
青葱”，左思以为假称珍怪者，实非也，似之而已。予谓云阳既有玉树，即甘泉
赋中，未必假称。陈後主玉树後庭花，或者疑是两曲，谓诗家或称玉树，或称後
庭花，少有连称者。伪蜀时，孙光宪、毛熙震、李烙嗅嵬セㄇ，皆赋後主故事，
不著宫调，两段各四句，似令也。今曲在，两段各六句，亦令也。
    ○西河长命女
    西河长命女，崔元范自越州幕府拜侍御史，李讷尚书饯於鉴湖，命盛小丛歌，
坐客各赋诗送之。有云：“为公唱作西河调，日暮偏伤去住人。”理道要诀：
“长命女西河，在林锺羽，时号平调，今俗呼高平调也。”脞说云：“张红红者，
大历初，随父歌モ食，过将军韦青所居，青纳为姬，自传其艺，颖悟绝伦。有乐
工取古西河长命女加减节奏，颇有新声。未进间，先歌於青，青令红红潜听，以
小豆数合记其拍，绐云：‘女弟子久歌此，非新曲也。’隔屏奏之，一声不失。
乐工大惊，请与相见，叹伏不已。兼云：‘有一声不稳，今已正矣。’寻达上听，
召入宜春院，宠泽隆异，宫中号记曲小娘子，寻为才人。”按此曲起开元以前，
大历间，乐工加减节奏，红红又正一声而已。花间集和凝有长命女曲，伪蜀李
琼瑶集亦有之，句读各异。然皆今曲子，不知孰为古制林锺羽并大历加减者。近
世有长命女令，前七拍，後九拍，属仙吕调、宫调，句读并非旧曲。又别出大石
调西河，慢声犯正平，极奇古。盖西河长命女，本林锺羽，而近世所分二曲，在
仙吕、正平两调，亦羽调也。
    ○杨柳枝
    杨柳枝，鉴戒录云：“柳枝歌，亡隋之曲也。”前辈诗云：“万里长江一旦
开。岸边杨柳几千栽。锦帆未落干戈起，惆怅龙舟更不回。”又云：“乐苑隋堤
事已空。万条犹舞旧春风。”皆指汴渠事。而张祜折杨柳枝两绝句，其一云：
“莫折宫前杨柳枝。元宗曾向笛中吹，伤心日暮烟霞起，无限春愁生翠眉。”则
知隋有此曲，传至开元。乐府杂录云，白传作杨柳枝。予考乐天晚年，与刘梦得
唱和此曲词，白云：“古歌旧曲君休听，听取新翻杨柳枝。”又作杨柳枝二十韵
云：“乐童翻怨调，才子与妍词。”注云：“洛下新声也。”刘梦得亦云：“请
君莫奏前朝曲，听唱新翻杨柳枝。”盖後来始变新声，而所谓乐天作杨柳枝者，
称其别创词也。今黄锺商有杨柳枝曲，仍是七字四句诗，与刘白及五代诸子所制
并同。但每句下各增三字一句，此乃唐时和声，如竹枝、渔父，今皆有和声也。
旧词多侧字起头，平字起头者，十之一二。今词尽皆侧字起头，第三句亦复侧字
起，声度差稳耳。
    ○麦秀两岐
    麦秀两岐，文酒清话云：“唐封舜臣性轻佻，德宗时使湖南。道经金州，守
张乐燕之，执杯索麦秀两岐曲，乐工不能。封谓乐工曰：‘汝山民亦合闻大朝音
律。’守为杖乐工。复行酒，封又索此曲。乐工前乞侍郎举一遍，封为唱彻，众
已尽记，於是终席动此曲。封既行，守密写曲谱，言封燕席事，邮筒中送与潭州
牧。封至潭，牧亦张乐燕之。倡优作褴褛数妇人，抱男女筐常歌麦秀两岐之曲，
叙其拾麦勤苦之由。封面如死灰，归过金州，不复方矣。”今世所传麦秀两岐，
今在黄锺宫。唐尊前集载和凝一曲，与今曲不类。
    己酉三月望日，钱遵守王假毛黼季汲古阁本校定讠为阙。惜家藏旧本少第二
卷，无从是正为恨
    乾隆己亥小春，吴门陆绍曾据锺人亻桀唐宋丛书本重校一过，锺本节删过半，
益知此本为佳耳。金管斋书。
                               