   
                         ┌─────┐
                         │ 蕙风词话 │   况周颐撰
                         └─────┘
    ●卷一
    蕙风词话五卷，惜阴堂丛书。续词话二卷，系予从况氏著作中辑出，分期发
表於艺文杂志。近日王幼安校订此两种，间加附注，足资启发，因并采入。诠评
系就前五卷加以阐明或辨正者，亦附录於後，以供读者参考。圭璋识。
    ○词非诗馀
    沈约宋书曰：“吴歌杂曲，始皆徒歌。既而被之弦管。又有因弦管金石作歌
以被之。”按前一法即虞廷依永之遗，後一法当起於周末宋玉对楚王问。首言客
有歌於郢中者，下云其为阳阿薤露，其为阳春白雪，皆曲名。是先有曲而後有歌
也。填词家自度曲，率意为长短句，而後协之以律，此前一法也。前人本有此调，
後人按腔填词，此後一法也。沿流溯源，与休文之说相应。歌曲之作，若枝叶始
敷。乃至於词，则芳华益茂。词之为道，智者这事。酌齐乎阴阳，陶写乎性情。
自有元音，上通雅乐。别黑白而定一尊，互古今而不敝矣。唐宋以还，大雅鸿达，
笃好而专精之，谓之词学。独造之诣，非有所附丽，若为骈枝也。曲士以诗馀名
词，岂通论哉。
    ○词非诗之胜义
    诗馀之“馀”，作赢馀之“馀”解。唐人朝成一诗，夕付管弦，往往声希节
促，则加入和声。凡和声皆以实字填之，遂成为词。词之情文节奏，并皆有馀於
诗，故曰“诗馀”。世俗之说，若以词为诗之义，则误解此馀字矣。
    ○作词有三要
    作词有三要，曰重、拙、大。南渡诸贤不可及处在是。
    ○词重在气格
    重者，沉著之谓。在气格，不在字句。
    ○宋清人拙处不可及
    半塘云：“宋人拙处不可及，国初诸老拙处亦不可及。”
    ○词外求词
    词中求词，不如词外求词。词外求词之道，一曰多读书，二曰谨避俗。俗者，
词之贼也。
    ○无词境即无词心
    填词要天资，要学力。平日之阅历，目前之境界，亦与有关系。无词境，即
无词心。矫揉而缰为之，非合作也。境之穷达，天也，无可如何者也。雅俗，人
也，可择而处者也。
    ○词忌刻意为曲折
    词笔固不宜直率，尤切忌刻意为曲折。以曲折药直率，即已落下乘。昔贤朴
厚醇至之作，由性情学养中出，何至蹈直率之失。若错认真率为直率，则尤大不
可耳。
    ○词忌有字处为曲折
    词能直，固大佳。顾所谓直，诚至不易。不能直，分也。当於无字处为曲折，
切忌有字处为曲折。
    ○词中转折宜圆
    词中转折宜圆。笔圆，下乘也。意圆，中乘也。神圆，上乘也。
    ○词不嫌方
    词不嫌方。能圆，见学力。能方，见天分。但须一落笔圆，通首皆圆。一落
笔方，通首皆方。圆中不见方，易。方中不见圆，难。
    ○词不宜过经意
    词过经意，其蔽也斧琢。过不经意，其蔽也衤能衤戴。不经意而经意，易。
经意而不经意，难。
    ○词宜恰到好处
    恰到好处，恰够消息。毋不及，毋太过。半塘老人论词之言也。
    ○词不宜琢率
    词太做，嫌琢。太不做，嫌率。欲求恰如分际，此中消息，正复难言。但看
梦窗何琢，稼轩何尝率，可以悟矣。
    ○真字是词骨
    真字是词骨。情真、景真，所作为佳，且易脱稿。
    ○词宜不纤
    词人愁而愈工。真正作手，不愁亦工，不俗故也。不俗之道，第一不纤。
    ○词忌一矜字
    作词最忌一矜字。矜之在迹者，吾庶几免矣。其在神者，容有在所难免。兹
事未遽自足也。
    ○作词浅亦非疵
    凡人学词，功候有浅深，即浅亦非疵，功力未到而已。不安於浅而致饰焉，
不恤颦眉、禹齿，楚楚作态，乃是大疵，最宜切忌。
    ○填词须先求凝重
    填词先求凝重。凝重中有神韵，去成就不远矣。所谓神韵，即事外远致也。
即神韵未佳而过存之，其足为疵病者亦仅，盖气格较胜矣。若从轻倩入手，至於
有神韵，亦自成就，特降於出自凝重者一格。若并无神韵而过存之，则不为疵病
者亦仅矣。或中年以後，读书多，学力日进，所作渐近凝重，犹不免时露轻倩本
色，则凡轻倩处，即是伤格处，即为疵病矣。天分聪明人最宜学凝重一路，却最
易趋轻倩一路。苦於不自知，又无师友指导之耳。
    ○学词须按程序
    词学程序，先求妥帖、停匀，再求和雅、深［此深字只是不浅之谓。］秀，
乃至精稳、沉著。精稳则能品矣。沉著更进於能品矣。精稳之稳，与妥帖迥乎不
同。沉著尤难於精稳。平昔求词词外，於性情得所养，於书卷观其通。优而游之，
餍而饫之，积而流焉。所谓满心而发，肆口而成，掷地作金石声矣。情真理足，
笔力能包举之。纯任自然，不假锤炼，则沉著二字之诠释也。
    ○作词要意不晦语不琢
    初学作词，只能道第一义，後渐深入。意不晦，语不琢，始称合作。至不求
深而自深，信手拈来，令人神味俱厚。规无两宋，庶乎近焉。
    ○不可作寒酸语
    寒酸语不可作，即愁苦之音，亦以华贵书之。饮水词人所以为重光後身也。
    ○选句要自然
    填词之难，造句要自然，又要未经前人说过。自唐五代已还，名作如林，那
有天然好语，留待我辈驱遣必欲得之，其道有二。曰性灵流露，曰书卷酝酿。性
灵关天分，书卷关学力。学力果充，虽天分少逊，必有资深逢源之一日。书卷不
负人也。中年以後天分便不可恃。苟无学力，日见其衰退而已。江淹才尽，岂真
梦中人索还囊锦耶。
    ○词不能谐俗
    读前人雅词数百阕，令充积吾胸臆，先入而为主。吾性情为词所陶冶，与无
情世事，日背道而驰。其蔽也，不能谐俗，与物■。自知受病之源，不能改也。
    ○读词之法
    读词之法，取前人名句意境绝佳者，将此意境，缔构於吾想望中。然後澄思
渺虑，以吾身入乎其中，而涵泳玩索之。吾性灵与相浃而俱化，乃真实为吾有，
而外物不能夺。三十年前，以此法为日课，养成不入时之性情，不遑恤也。
    ○述所历词境
    人静帘垂。灯昏昏直。窗外芙蓉残叶，飒飒作秋声，与砌鼎相和答。据梧暝
坐，湛怀息机。每一念起，辄设理想排遣之。乃至万缘俱寂，吾心忽莹然开朗如
满月，肌骨清凉，不知斯世何世也。斯时若有无端哀怨，枨触於万不得已，即而
察之，一切境象全失，唯有小窗虚幌、笔床砚匣，一一在吾目前。此词境也。三
十年前，或月一至焉。今不可复得矣。
    ○以吾言写吾心
    吾听风雨，吾览江山，常觉风雨江山外有万不得已者在。此万不得已者，即
词心也。而能以吾言写吾心，即吾词也。此万不得已者，由吾心酝酿而出，即吾
词之真也，非可馕，亦无庸馇蟆Ｊ游嵝闹酝酿何如耳。吾心为主。吾心为主，
而书卷其辅也。书卷多，吾言尤易出耳。
    ○词有不尽之妙
    吾苍茫独立於寂寞无人之区，忽有匪夷所思之一念，自沉冥杳霭中来，吾於
是乎有词，洎吾词成，则於顷者之一念若相属若不相属也。而此一念，方绵邈引
演於吾词之外，而吾词不能殚陈，斯为不尽之妙。非有意为是不尽，如书家所云
无垂不缩，无往不复也。
    ○词之风度
    问：填词如何乃有风度。答：由养出，非由学出。问：如何乃为有养。答：
自善葆吾本有之清气始。问：清气如何善葆。答：花中疏梅、文杏。亦复托根尘
世，甚且断井、颓垣，乃至摧残为红雨犹香。
    ○作词成就不易
    作词至於成就，良非易言。即成就之中，亦犹有辨。其或绝少襟抱，无当高
格，而又自满足，不善变。不知门径之非，何论堂奥。然而从事於斯，历年多，
功候到，成就其所成就，不得谓非专家。凡成就者，非必较优於未成就者。若纳
兰容若，未成就者也，年龄限之矣。若厉太鸿，何止成就而已，且浙派之先河矣。
    ○词无庸勾勒
    吾词中之意，唯恐人不知，於是乎勾勒。夫其人必待吾勾勒而後能知吾词之
意，即亦何妨任其不知矣。曩余词成，於每句下注所用典。半塘辄曰：“无庸。”
余曰：“奈人不知何。”半塘曰：“傥注矣，而人仍不知，又将奈何。矧填词固
以可解不可解，所谓烟水迷离之致，为无上乘耶。”
    ○作词须知暗字诀
    作词须知“暗”字诀。凡暗转、暗接、暗提、暗顿，必须有大气真力，斡运
其间，非时流小惠之笔能胜任也。骈体文亦有暗转法，稍可通於词。
    ○名手作词
    名手作词，题中应有之义，不妨三数语说尽。自馀悉以发抒襟抱，所寄托往
往委曲而难明。长言之不足，至乃零乱拉杂，胡天胡帝。其言中之意，读者不能
知，作者亦不蕲其知。以谓流於跌宕怪神、怨怼激发，而不可以为训，则亦左徒
之“骚”“些”云尔。夫使其所作，大都众所共知，无甚关系之言，宁非浪费楮
墨耶。
    ○词宜守律
    畏守律之难，辄自放於律外，或托前人不专家，未尽善之作以自解，此词家
大病也。守律诚至苦，然亦有至乐之一境。常有一词作成，自己亦既惬心，似乎
不为再改。唯据律细勘，仅有某某数字，於四声未合，即姑置而过存之，亦孰为
责备求全者。乃精益求精，不肯放松一字，循声以求，忽然得至隽之字。或因一
字改一句，困此句改彼句，忽然得绝警之句。此时曼声微吟，拍案而起，其乐何
如。虽剥珉出璞，选薏得珠，不逮也。彼穷於一字者，皆苟完苟美之一念误之耳。
    ○上去声不可忽
    上去声字，近人往往误读。如“动静”之“静”，上声，误读去声。“暝色”
之“暝”，去声，误读上声。作词既守四声，则於宋人用“静”字者用上声，用
“暝”字者用去声，斯为不误矣。顾审之声调，或反蹈聱牙喉之失。意者宋人
亦误读误用耶。遇此等处，唯有检本人它词及它人词证之，庶几决定所从。特非
精研宫律者之作，不足为据耳。
    ○上可代入
    宋人名作，於字之应用入声者，间用上声，用去声者绝少。栓梦窗词知之。
    ○入声字适用
    入声字於填词最为适用。付之歌喉，上去不可通作，唯入声可融入上去声。
凡句中去声字能遵用去声固佳，若误用上声，不如用入声之为得也。上声字亦然。
入声字用得好，尤觉峭劲娟隽。
    ○初学宜联句和韵
    初学作词，最宜联句、和韵。始作，取办而已，毋存藏拙嗜胜之见。久之，
灵源日觯机括日熟，名章俊语纷交，衡有进益於不自觉者矣。手生重理旧弹者
亦然。离群索居，日对古人，研精覃思，宁无心得，未若取径乎此之捷而适也。
    ○学词须先读词
    学填词，先学读词。抑扬顿挫，心领神会。日久，胸次郁勃，信手拈来，自
然丰神谐鬯矣。
    ○词意忌复
    词贵意多。一句之中，意亦忌复。如七字一句，上四是形容月，下三勿再说
月。或另作推宕，或旁面衬托，或转进一层，皆可。若带写它景，仅免犯复，尤
为易易。
    ○改词之法
    佳词作成，便不可改。但可改便是未佳。改词之法，如一句之中有两字未协，
试改两字，仍不惬意，便须换意，通改全句。牵连上下，常有改至四五句者。不
可守住元来句意，愈改愈滞也。
    ○改词须知挪移法
    改词须知挪移法。常有一两句语意未协，或嫌浅率，试将上下互易，便有韵
致。或两意缩成一意，再添一意，更显厚。此等倚声浅诀，若名手意笔兼到，愈
平易，愈浑成，无庸临时掉弄也。
    ○词中对偶
    词中对偶，实字不求甚工。草木可对禽蛩也，服用可对饮馔也。实勿对虚，
生勿对熟，平举字勿对侧串字。深深浅浓淡，大小重轻之间，务要侔色揣称。昔
贤未有不如是精整也。
    ○起处不宜泛写景
    近人作词，起处多用景语虚引，往往第二韵方约略到题，此非法也。起处不
宜泛写景，宜实不宜虚，便当笼罩全阕，它题便挪移不得。唐李程作日五色赋，
首云：“德动天鉴，祥开日华。”虽篇幅较长於词，亦以二句隐括之，尤有弁冕
端凝气象。此忄旨可通於词矣。
    ○作词要句中有意
    作词不拘说何物事，但能句中有意即佳。意必己出，出之太易或太难，皆非
妙造。难易之中，消息存焉矣。唯易之一境，由於情景真，书卷足，所谓满心而
发，肆口而成者，不在此例。
    ○词须选韵
    作咏物咏事词，须先选韵。选韵未审，虽有绝佳之意，恰合之典，欲用而不
能。用其不必用，不甚合者以就韵，乃至涉尖新，近牵猓损风格，其弊与夂
人韵者同。
    ○虚字叶韵最难
    词用虚字叶韵最难。稍欠斟酌，非近滑，即近佻。忆二十岁时作绮罗香，过
折云：“东风吹尽柳绵矣。”端木子畴前辈［采］见之，甚不谓然，申诫至再。
余词至今不复敢叶虚字。又如“赚”字“偷”字之类，亦宜慎用，并易涉纤。
“儿”字尤难用之至。［（如船儿、叶儿、风儿、月儿云云。）］此字天然近俚，
用之得如闺人口吻，即亦何当风格。乃至村夫子口吻，不尤不可响迩耶。若於此
等难用之字，笔健能扶之使竖，意精能炼之使稳，庶极专家能事矣。斯境未易臻，
仍以不用为是。
    ○宋词宜多读多看
    两宋人词宜多读、多看，潜心体会。某家某某等处，或当学，或不当学，默
识吾心目中。尤必印证於良师友，庶收取精用闳之益。洎乎功力既深，渐近成就，
自视所作於宋词近谁氏，取其全帙研贯而折衷之，如临镜然。一肌一容、宜淡宜
浓，一经侔色揣称，灼然於彼之所长、吾之所短安在，因而知变化之所当亟。善
变化者，非必墨守一家之言。思游乎其中，精骛乎其外，得其助而不为所囿，斯
为得之。当其致力之初，门径诚不可误。然必择定一家，奉为金科玉律，亦步亦
趋，不敢稍有逾越。填词智者之事，而顾认筌执象若是乎。吾有吾之性情，吾有
吾之襟抱，与夫聪明才力。欲得人之似，先失己之真，得其似矣，即已落斯人後，
吾词格不稍降乎。并世操觚之士，辄询余以倚声初步何者当学，此余无词以对者
也。
    ○勿学辛吴
    情性少，勿学稼轩。非绝顶聪明，勿学梦窗。
    ○不必学唐五代词
    唐五代词并不易学，五代词尤不必学，何也。五代词人丁运会，迁流至极，
燕酣成风，藻丽相尚。其氮词，即能沉至，旁诖手小Ｑ薅有骨，攀茄薰恰Ｑ
之能造其域，未为斯道增重。矧徒得其似乎。其铮铮佼佼者，如李重光之性灵，
韦端己之风度，冯正中之堂庑，岂操觚之士能方其万一。自馀风云月露之作，本
自华而不实。吾复皮相求之，则嬴秦氏所云甚无谓矣。晚近某词派，其地与时，
并距常州派近。为之倡者，揭橥花间，自附高格，涂饰金粉，绝无内心。与评文
家所云“浮烟涨墨”曷以异。虽无本之文，不足以自行。历年垂百，衍派未广，
一编之传，亦足贻误初学。尝求其故，盖天事绌、性情少者所为，曷如不为之为
愈也。
    ○北宋人手高眼低
    余尝谓北宋人手高眼低。其自为词诚昂醺タ杉啊Ｆ潇端人词，凡所盛称，
率非其至者。直是口惠，不甚爱惜云尔。後人习闻其说，奉为金科玉律，绝无独
具只眼，得其真正佳胜者。流弊所极，不特埋没昔贤精谊，抑且贻误後人师法。
北宋词人声华藉甚者，十九钜公大僚。钜公大僚之所赏识，至不足恃，词其小焉
者。
    ○词用诗句曲用词事
    两宋人填词，往往用唐人诗句。金元人制曲，往往用宋人词句。尤多排演词
事为曲。关汉卿、王实甫西厢记出於赵德麟商调蝶恋花，其尤箸者。栓曲录杂剧
部，有陶秀实醉写风光好、晏叔原风月鹧鸪天、张于湖误宿女贞观、蔡萧闲醉写
石州慢、萧淑兰情寄菩萨蛮，皆词事也。就一剧一事而审谛之，填词者之用笔用
字何若。制曲者又何若。曲由词出，其渊源在是。曲与词分，其径涂亦在是。曲
与词体格迥殊、而能得其，并皆佳妙之故，则於用笔用字之法，思过半矣。
    ○词与曲作法不同
    曲有煞尾，有度尾。煞尾如战马收缰，度尾如水穷云起。［（见董解元西厢
记眉评。）］煞尾犹词之歇拍也。度尾犹词之过折也。如水穷云起，带起下意也。
填词则不然，过拍判虢崾上段，笔宜沉著。换头另意另起，笔宜挺劲。稍涉曲
法，即嫌伤格。此词与曲之不同也。
    ○明以後词纤庸少骨
    明以後词，纤庸少骨。二三作者，亦间有精到处。但初学抉择未精，切忌看
之。一中其病，便不可医也。东坡、稼轩，其秀在骨，其厚在神。初学看之，但
得其粗率而已。其实二公不经意处，是真率，非粗率也。余至今未敢学苏、辛也。
    ○求词词外
    织馀不凡述云：“蕙风尝读梁元帝荡妇思秋赋，至‘登楼一望，唯见远树含
烟。平原如此，不知道路几千’。呼娱而诏之曰：‘此至佳之词境也。看似平淡
无奇，却情深而意真。求词词外，当於此等处得之。’”
    ○宋人杂用元寒删先四韵
    又云：“元白朴天籁集满庭芳小序：‘屡欲作茶词，未暇也。近选宋名公乐
府，黄、贺、陈三集中，凡载满庭芳四首，大概相类，互有得失。复杂用元、寒、
删、先韵，而语意苦不伦’云云。近人词此四韵多通叶，昔贤不谓然也。夫词虽
慢调，韵不逾十。即如寒、删两韵，本韵之字即独用不患不敷，矧已通叶，何必
再阑入元、先部乎。其为取便，亦云甚矣。”
    ○词不可概人
    晏同叔赋性刚峻，而词语特婉丽。蒋竹山词极抢觯其人则抱节终身。何文
缜少时会饮贵戚家，侍儿惠柔，慕公丰标，解帕为赠，约牡丹时再集。何赋虞美
人词有“重来约在牡丹时，只恐花枝相妒，故开迟”之句，後为靖康中尽节名臣。
○国朝彭羡门［孙眨菅勇洞剩吐属香艳，多涉■铡Ｓ敕蛉素俪綦笃，生平无
姬侍。词固不可概人也。
    ○校词纷心
    余癖词垂五十年，唯校词绝少。窃尝谓昔人填词，大都陶写性情，流连光景
之作。行间句里，一二字之不同，安在执是为得失。乃若词以人重，则意内为先，
言外为後，尤毋庸以小疵累大醇。士生今日，载籍极博。经史古子，体大用闳，
有志校勘之学，何如择其尤要，致力一二。词吾所好，多读多作可耳。校律犹无
容心，矧校字乎。开兹缥帙，铅椠随之。昔人有校雠之说，而词以和雅温文为主
忄旨。心目中有雠之见存，虽甚佳胜，非吾意所专注。彼昔贤曷能诏余而牖之。
则亦终於无所得而已。曩锡山侯氏刻十名家词，顾梁汾为之序，有云：“读书而
必欲避讹与混之失，即披阅吟讽，且不能以终卷，又安望其畅然拔去抑塞，任为
流通也。”斯语浅明，可资印证。盖心为校役，订疑思误，丁一确二之不暇，恐
读词之乐不可得，即作词之机亦滞矣。如云校毕更读，则扫叶之喻，校之不已，
终亦纷其心而弗克相入也。
    ○历代诗馀依调胪列
    御选历代诗馀，每调胪列如干首。每填一调，就诸家名作参互比勘。一声一
字、务求合乎古人。毋⒁欢不合者以自恕。则不特声韵无误，即宫律之微，亦
可由此研入。
    ○玉梅玲珑四犯有寄
    玉梅後词玲珑四犯云：“衰桃不是相思血，断红泣、垂扬金缕。”自注：
“桃花泣柳，柳固漠然，而桃花不悔也。”斯忄旨可以语大。所谓尽其在我而已。
千古忠臣孝子，何尝求谅於君父哉。
    ○词林正韵最为善本
    吴县戈顺卿（载）翠微花馆词，α然钜帙，以备调守律为主旨，似乎工拙所
弗计也。惟所辑词林正韵，则最为善本。曩王氏四印斋依戈氏自刻本，刻附所刻
词後。倚声家圭臬奉之。顺卿夫人金婉，字玉卿，有宜春舫诗词。为外录词林正
韵毕书後云：“罗褚甲帐愧非仙。写韵何妨手一编。从此词林增善本。四声堪证
宋名贤。”

    ●卷二
    ○词有穆之一境
    词有穆之一境，静而兼厚、重、大也。淡而穆不易，浓而穆更难。知此，可
以读花间集。
    ○花间不易学
    花间至不易学。其蔽也，袭其貌似，其中空空如也。所谓麒麟楦也。或取前
人句中意境，而纡折变化之，而雕琢、句勒等弊出焉。以尖为新，以纤为艳，词
之风格日靡，真意尽漓，反不如国初名家本色语，或犹近於沉著、浓厚也。庸讵
知花间高绝，即或词学甚深，颇能窥两宋堂奥，对於花间，犹为望尘却步耶。
    ○唐词与诗近
    唐贤为词，往往丽而不流，与其诗不甚相远。刘梦得忆江南云：“春去也，
多谢洛城人。弱柳从风疑举袂，丛兰吐端普唇怼６雷亦含颦。”流丽之笔，下
开北宋子野、少游一派。唯其出自唐音，故能流而不靡。所谓风流高格调、其在
斯乎。前调云：“犹有桃花流水上。无辞竹叶醉尊前。”抛球乐云：“春早见花
枝，朝朝恨发迟。及看花落後，却忆未开时。”亦皆流丽之句。
    ○晚唐诗有词境
    段柯古词仅见闲中好，寥寥十许字，殊未餍人意。海山记中隋炀帝望江南八
阕，或云柯古所，亦无舾呔荨Ｓ嘞财湔垩盍诗“公子骅骝往何处。绿阴堪系
紫游缰”。此等意境，入词绝佳。晚唐人诗集中往往而有。盖词学浸昌，其机郁
勃，弗可遏矣。
    ○李德润词极形容之妙
    李德润临江仙云：“庹娇姿临宝镜，小池一朵芙蓉。”是人是花，一而二，
二而一。句中绝无曲折，却极形容之妙。昔人名作，此等佳处，读者每易忽之。
    ○欧阳炯艳词
    花间集欧阳炯浣溪沙云：“兰麝细香闻喘息。绮罗纤缕见肌肤。此时还恨薄
情无。”自有艳词以来，殆莫艳於此矣。半塘僧骛曰：“奚翅艳而已，直是大且
重。”苟无花间词笔，孰敢为斯语者。
    ○徐鼎臣诗是词境
    徐鼎臣梦游诗：“绣幌银屏杳霭间。若非魂梦到应难。”钪词中，是绝好
意境。又云：“蘸甲递觞纤似玉，含词忍笑腻於檀。”则直是花间丽句。当时风
会所趋，不期然而自致此耳。
    ○韩持国词深静
    词境以深静为至。韩持国胡捣练令过拍云：“燕子渐归春悄。帘幕垂清晓。”
境至静矣，而此中有人，如隔蓬山。思之思之，遂由浅而见深。盖写景与言情，
非二事也。善言情者，但写景而情在其中。此等境界，唯北宋人词往往有之。持
国此二句，尤妙在一“渐”字。
    ○晏叔原词序
    晏叔原词自序曰：“始时沈十二廉叔、陈十君龙、［或作宠。］家有莲、鸿、
尽⒃疲清讴娱客。廉叔、君龙殆亦风雅之士，竟无篇阕流传，并其名亦不可考。
宋兴百年已还，凡著名之词人，十九宋史有传，或附见父若兄传。大抵黄阁钜公，
乌衣华胄。即名位稍逊者，亦不获二三焉。当时词称极盛，乃至青楼之妙姬，秋
坟之灵鬼，亦有名章俊语，载之曩籍，流为美谈。万不至章甫缝掖之士，尺板斗
食流，独无含咀宫商、规抚秦柳者。矧天子右文，群公操雅，提倡甚非无人，而
卒无补於湮没不彰，何耶。○国初顾梁汾有言：“燠凉之态，浸淫而入於风雅。”
良可浩叹。即北宋词人以观，盖此风由来旧矣。即如叔原，其才庶几跨灶，其名
殆犹恃父以传。夫传不传亦何足重轻之有，唯是自古迄今，不知埋没几许好词。
而其传者，或反不如不传者之可传，是则重可惜耳。
    ○小山阮郎归
    小山词阮郎归云：“天边金掌露成霜。云随雁字长。绿杯红袖趁重阳。人情
似故乡。兰佩紫，菊簪黄。殷勤理旧狂。欲将沉醉换悲凉。清歌莫断肠。”“绿
杯”二句，意已厚矣。“殷勤理旧狂”，五字三层意。“狂”者，所谓一肚皮不
合时宜，发见於外者也。狂已旧矣，而理之，而殷勤理之，其狂若有甚不得已者。
“欲将沉醉换悲凉”，是上句注脚。“清歌莫断肠”，仍含不尽之意。此词沉著
厚重，得此结句，便觉竟体空灵。小晏神仙中人，重以名父之贻，贤师友相与沆
瀣，其独造处，岂凡夫肉眼所能见及。“梦魂惯得无拘管，又逐扬花过射桥”，
以是为至，乌足与论小山词耶。
    ○东坡青玉案
    东坡词青玉案，用贺方回韵，送伯固归吴中，歇拍云：“作个归期天应许。
春衫犹是，小蛮针线，曾湿西湖雨。”上三句，未为甚艳。“曾湿西湖雨”是清
语，非艳语。与上三句相连属，遂成奇艳、绝艳，令人爱不忍释。坡公天仙化人，
此等词犹为非其至者，後学已未易无鹌渫蛞弧
    ○秦少游卓然名家
    有宋熙丰间，词学称极盛。苏长公提倡风雅，为一代山斗。黄山谷、秦少游、
晁无咎，皆长公之客也。山谷、无咎皆工倚声，体格於长公为近。唯少游自辟蹊
径，卓然名家。盖其天分高，故能抽秘骋妍於寻常濡染之外。而其所以契合长公
者独深。张文潜赠李德载诗有云：“秦文倩丽舒桃李。”彼所谓文，固指一切文
字而言。若以其词论，直是初日芙蓉，晓风杨柳，倩丽之桃李，容犹当之有愧色
焉。王晦叔碧鸡漫志云，黄晁二家词，皆学坡公，得其七八。而於少游独称其俊
逸精妙，与张子野并论，不言其学坡公，可谓知少游者矣。
    ○李方叔虞美人
    李方叔虞美人过拍云：“好风如扇雨如帘。时见岸花汀草，涨痕添。”春夏
之交，近水楼台，确有此景。“好风”句绝新，似乎未经人道。歇拍云：“碧芜
千里思悠悠。唯有霎时凉梦，到南州。”尤极淡远清疏之致。
    ○东山词融景入情
    东山词：“归卧文园犹带酒。柳花飞度画堂阴。只凭双燕话春心。”“柳花”
句融景入情，丰神独绝。近来纤佻一派，误认轻灵，此等处何曾梦见。
    ○竹友善言愁
    竹友词，留董之南过七夕，蝶恋花後段云：“君似庾郎愁几许。万斛愁生，
更作征人去。留定征鞍君且住。人间岂有无愁处。”循环无端，含意无尽，小谢
可谓善言愁。
    ○宋词用衬字
    取其能达句中之意，而付之歌喉又抑扬顿挫，悦人听闻。所谓迟其声以媚之
也。两宋人词间亦有用衬字者。王晋卿云：“烛影摇红向夜阑，乍酒醒、心情懒。”
“向”字、“乍”字是衬字。据词谱，烛影摇红第二句七字，应仄平仄仄平平仄。
周美成云：“黛眉巧画宫妆浅”，不用衬字，与换头第二句同。
    ○周姜词朴厚
    元人沈伯时作乐府指迷，於清真词推许甚至。唯以“天便教人，霎时厮见何
妨”。“梦魂凝想鸳侣”等句为不可学，则非真能知词者也。清真又有句云：
“多少暗愁密意，唯有天知。”“最苦梦魂、今宵不到伊行。”“拌今生、对花
对酒，为伊泪落。”此等语愈朴愈厚，愈厚愈雅，至真之情，由性灵肺腑中流出，
不妨说尽而愈无尽。南宋人词如姜白石云：“酒醒波远，正凝想、明纤赝唷！
庶几近似。然已微嫌刷色。诚如清真等句，唯有学之不能到耳。如曰不可学也，
讵必颦眉搔首，作态几许，然後出之，乃为可学耶。明已来词纤艳少骨，致斯道
为之不尊，未始非伯时之言阶之厉矣。窃尝以刻印比之，自六代作者以萦纡拗折
为工，而两汉方正平直之气荡然无复存者。救敝起衰，欲求一丁敬身、黄大易，
而未易遽得。乃至倚声小道，即亦将成绝学，良可慨夫。
    ○周谢词熨帖入微
    清真词望江南云：“惺忪言语胜闻歌。”谢希深夜行船云：“尊前和笑不成
歌。”皆熨帖入微之笔。
    ○李萧远词轻倩
    李萧远点绛唇後段云：“碧水黄沙，梦到寻梅处。花无数。问花无语。明月
随人去。”意境不求甚深，读者悦其轻倩。竹痛首凼茁即算住４说却使陶阄髋
之初祖也。其鹊桥仙云：“小舟谁在落梅村。正梦绕、清溪烟雨。”西江月云：
“琼敖珠珥下秋空，一笑满天鸾凤。”皆惊句，可诵。
    ○廖世美烛影摇红过拍云：“塞鸿难问，岸柳何穷，别愁纷絮。”神来之笔，
即已佳矣。换头云：“催促年光，旧来流水知何处。断肠何必更残阳，极目伤平
楚。晚霁波声带雨，悄无人、舟横古渡。”语淡而情深。令子野、太虚辈为之，
容或未必能到。此等词一再吟诵，辄沁入心脾，毕生不能忘。花庵绝妙词选中，
真能不愧“绝妙”二字，如世美之作，殊不多觏。
    ○何葜丽句
    何葜小重山“玉船风动酒鳞红”之句，见称於时。此特丽句云尔。临邛高
耻庵云：［（见词品。）“譬如云锦月钩，造化之巧，非人琢也。此等句在天壤
间有限。”似乎奖许太过。余喜其换头：“车马去琬纭Ｂ匪娣疾菰丁笔字，其
淡入情，其丽在神。
    ○李词袭梅诗
    梅宛陵诗：“不上楼来今几日，满城多少柳丝黄。”晁氏客语记欧公云：
“非圣俞不能到。”［宋无名氏爱日斋丛钞。］按李易安词：“几日不来楼上望，
粉红香白已争妍。”由此脱胎，却自是词笔。［王幼安云，此二句乃清人词。］
    ○赵忠简词
    赵忠简词，王氏四印斋刻入南宋四名臣词。清刚沉至，卓然名家，故君故国
之思，流溢行间句里。如鹧鸪天建康上元作云：“客路那知岁序移，忽惊春到小
桃枝。天涯海角悲凉地，记得当年全盛时。花弄影，月流辉。水精宫殿五云飞。
分明一觉华胥梦。回首东风泪满衣。”洞仙歌後段云：“可怜窗外竹，不怕西风，
一夜潇潇弄疏响。奈此九回肠，万斛清愁、人何处，邈如天样。纵陇水秦云、阻
归音，便不许时间，梦中寻访。”其它断句，尤多促节哀音，不堪卒读。而卷端
蝶恋花乃有句云：“年少凄凉天付与。更堪春思萦离绪。”闲情绮语，安在为盛
德之累耶。
    ○填词要襟抱
    填词第一要襟抱。唯此事不可猓并非学力所能到。向伯恭虞美人过拍云：
“人怜贫病不堪忧。谁识此心如月正涵秋。”宋人词中，此等语未易多觏。
    ○竹斋词句
    竹斋词句：“桂树深村狭巷通。”颇能模写村居幽邃之趣。若换用它树，意
境便逊。
    ○曾宏父浣溪沙
    曾宏父浣溪沙云：“紫禁正须红药句，清江莫与白鸥盟。”寻常称美语，出
以雅令之笔，阅之便不生厌。此酬赠词之别开生面者。
    ○荣咏梅
    大卿荣咏梅南乡子云：“江上野梅芳。粉色盈盈照路旁。闲折一枝和雪嗅，
思量。似个人人玉体香。特此起愁肠。此恨谁人与寄将。山馆寂寥天欲暮，凄凉。
人转迢迢路转长。”见梅苑。“似个”句艳而质，犹是宋初风格，花间之遗。，
字仲思，宋史有传。
    ○辛词陈诗
    吹剑录云：“古今诗人间出，极有佳句。无人收拾，尽成遗珠。陈秋塘诗：
‘不知筋力衰多少。但觉新来懒上楼。’”按此二句乃稼轩词鹧鸪天歇拍。稼轩
倚声大家，行辈在秋塘稍前，何至取材秋塘诗句。秋塘平昔以才气自豪，亦岂肯
沿袭近人所作。或者俞文豹氏误记辛词为陈诗耶。此二句入词则佳，入诗便稍觉
未合。词与诗体格不同处，其消息即此可参。
    ○东浦用冤家
    东浦词且坐令云：“但冤家、何处贪欢乐。引得我心儿恶。”毛子晋刻入六
十家词，以“冤家”字涉俚，跋语讥之。按宋蒋津苇航纪谈：“作词者流，多用
冤家为事。初未知何等语，亦不知所出。後阅烟花记，有云‘冤家之说有六，情
深意浓，彼此牵系，宁有死耳，不怀异心，所谓冤家者一。两情相系，阻隔万端，
心想魂飞，寝食俱废，所谓冤家者二。长亭短亭，临歧分袂，黯然销魂，悲泣良
苦，所谓冤家者三。山遥水远，鱼雁无凭，梦寝相思，柔肠寸断，所谓冤家者四。
怜新弃旧，孤恩负义，恨切惆怅，怨深刻骨，所谓冤家者五。一生一死，触景悲
伤，抱恨成疾，迨与俱逝，所谓冤家者六。此语虽鄙俚，亦余之乐闻耳’云云。
朴质为宋词之一格，此等字不足为疵病。唯是宋人可用，吾人断不敢用。若用之
而亦不足为疵病，则鸣煤跞胨稳酥室矣。
    ○词有理脉可寻
    词亦文之一体。昔人名作，亦有理脉可寻，所谓蛇灰蚓线之妙。如范石湖眼
儿媚萍乡道中云：“酣酣日脚紫烟浮。妍暖试轻裘。困人天气，醉人花底，午梦
扶头。春慵恰似春塘水，一片阄瞥睢Ｈ苋苄剐梗东风无力，欲皱还休。”“春
慵”紧接“困”字“醉”字来，细极。
    ○陈梦弼和石湖词
    陈梦弼和石湖鹧鸪天云：“指剥春葱去采尽Ｒ滤壳锱翰徽闯尽Ｑ鄄明处偏
宜笑。眉黛愁来也解颦。巫峡路，忆行云。几番曾梦曲江春。相逢细把银琳眨
犹恐今宵梦似真。”歇拍用晏叔原“今宵把银琳眨犹恐相逢是梦中”句，恐
梦似真，翻新入妙，不特不嫌沿袭，几於青胜於蓝。
    ○韩南涧霜天晓角
    韩南涧霜天晓角起调云：“几声残角。月照梅花薄。”歇拍云：“莫把玉肌
相映，愁花见，也羞落。”花羞玉肌，其海棠、芍药之流亚乎。对於梅花，殊未
易言。人世几曾见此玉肌也。
    ○王质西江月
    宋王质西江月，借江梅蜡梅为意，寿董守云：“试将花蕊数层层，犹比长年
不尽。”元李庭水调歌头，史侯生朝云：“侧听称觞新语，一滴愿增一岁，门外
酒如川。”并巧语不涉纤。
    ○王质江城子
    王质江城子句云：“得到钗梁容略住，无分做、小蜻蜓。”未经人道。
    ○仲弥性浪淘沙
    仲弥性浪淘沙过拍云：“看尽风光花不语，却是多情。”语淡而深。忆秦娥
咏木犀後段云：“佳人敛笑贪先折。重新为翦斜斜叶。斜斜叶。钗头常带，一秋
风月。”末二句，赋物上乘，可药纤滞之失。
    ○程文简寿词
    程文简大昌临江仙和正卿弟生日云：“紫荆同本但殊枝。直须投老日，常似
有亲时。”感皇恩淑人生日云：“人人戴白，独我青青常保。只将平易处，为蓬
岛。”此等句非性情厚、阅历深，未易道得。元刘静修樵庵词王利夫寿云：“吾
乡先友今谁健。西邻王老时相见。每见忆先公。音容在眼中。今朝故人子。为寿
无多事。唯愿岁长丰。年年社酒同。”余极喜诵之，与文简词庶几近似。
    ○洪文惠盘洲词
    织馀琐述：宋洪文惠盘洲词，余最喜其生查子歇拍云：“春色似行人，无意
花间住。”渔家傲引後段云：“半夜系船桥北岸。三杯睡着无人唤。睡觉只疑桥
不见。风已变。缆绳吹断船头转。”意境亦空灵可喜。蕙风云：余所喜异於是。
渔家傲引云：“子月水寒风又烈。巨鱼漏网成虚设。圉圉从它归丙穴。谋自拙。
空归不管旁人说。昨夜醉眠西浦月。今宵独钓南溪雪。妻子一船衣百结。长欢悦。
不知人世多离别。”委心任运，不失其为我。知足长乐，不愿乎其外。词境有高
於此者乎。是则非娱所能识矣。
    ○曹冠燕喜词
    宋曹冠燕喜词凤栖梧云：“飞絮撩人花照眼。天阔风微，燕外晴丝卷。”状
春情景色绝佳。每值香南研北，展卷微吟，便觉日丽风暄，淑气扑人眉宇。全帙
中似此佳句，竟不可再得。
    ○姚进道箫台公馀词
    姚进道箫台公馀词，浣溪沙青田赵宰席闲作云：“醉眼斜拖春水绿。黛眉低
拂远山浓。此情都在酒杯中。”鹧鸪天：“县有花名日日红。”高仲坚席闲作云：
“夜深莫放西风入，频遣司花护锦ブ。”瑞鹧鸪实赏海棠云：“一抹霞红匀醉脸，
恼人情处不须香。”如梦令水仙用雪堂韵云：“钩月衬凌波，仿佛湘江烟路。”
行香子抹利花云：“香风轻度，翠叶柔枝。与玉郎摘，美人戴、总相宜。”好事
近重午前三日云：“梅子欲黄时，霖雨晚来初歇。谁在绿窗深处，把采丝双结。
浅斟低唱笑相偎，映一团香雪。笑指墙头榴花，倩玉郎轻折。”进道名述尧，钱
塘人。南宋理学家张子韶诗云：“环顾天下间，四海唯三友。”三友者，施彦执、
姚进道、叶先觉，其见重於时如此。顾亦能为绮语、情语。可知兰畹、金荃，何
损於言坊行表也。
    ○魏杞咏梅
    两宋钜公大僚，能词者多，往往不脱簪绂气。魏文节杞虞美人咏梅云：“只
应明月最相思。曾见幽香一点、未开时。”轻清婉丽，词人之词。专对抗节之臣，
顾亦能此。宋广平铁石心肠，不辞为梅花作赋也。
    ○刘潜夫风入松
    刘潜夫风入松福清道中作云：“多情唯是灯前影，伴此翁同去同来。逆旅主
人相问，今回老似前回。”语真质可喜。
    ○後村玉楼春
    後村玉楼春云：“男儿西北有神州，莫滴水西桥畔泪。”杨升庵谓其壮语足
以立懦，此类是已。
    ○赵俞词
    陈藏一话腴：“赵昂总管始肄业临安府学，困踬无聊赖遂脱儒冠从禁弁，升
御前应对。一日侍阜陵跸之德寿宫，高庙宴席间，问今应制之臣，张抡之後为谁。
阜陵以昂对。高庙俯睐久之。知其尝为诸生，命赋拒霜词。昂奏所用腔，令缀婆
罗门引。又奏所用意，韶自述其梗概。即赋就进呈云：‘暮霞照水。水边无数木
芙蓉。晓来露湿轻红。十里锦丝步障，日转影重重。向楚天空迥，人立西风。夕
阳道中。叹秋色、与愁浓。寂寞三秋粉黛，临鉴妆慵。施朱太赤，空惆怅，教妾
若为容。花易老、烟水无穷。’高庙喜之。赐银绢加等。仍俾阜陵与之转官。我
朝之奖励文人也如此。”此事它书未载。淳熙间，太学生俞国宝以题断桥酒肆屏
风上风入松词“一春常费买花钱”云云，为高宗所称赏即日予释褐。此则屡经记
载，稍涉倚声者知之。其实赵词近沉著，俞第流美而已。以体格论，俞殊不逮赵。
顾当时盛称，以其句丽可喜，又谐适便口诵，故称述者多。文字以投时糊宜，词
虽小道，可以窥显晦之故。古今同揆，感既系之矣。
    ○姜白石鹧鸪天
    姜白石鹧鸪天云：“笼纱未出马先嘶。”七字写出华贵气象，却淡隽不涉俗。
    ○罗子远清平乐
    罗子远清平乐“两桨能吴语”，五字甚新。杨柳渡头，倚花荡口，暖风十里，
翦水咿哑，声愈柔而景愈深。尝读饮水词望江南云：“江南好，虎阜晚秋天。山
水总归诗格秀，笙箫恰称语音圆。人在木兰船。”“笙箫”句与此“两桨”句，
同一妙於领会。
    ○刘改之词
    刘改之词格本与辛幼安不同。其龙洲词中，如贺新郎赠张彦功云：“谁念天
涯牢落况，轻负暖烟浓雨。记酒醒、香销时语。客里归鞍须早发。怕天寒、风急
相思苦。”前调云：“衣袂京尘曾染处，空有香红尚软。料彼此、魂销肠断。”
又云：“但⒁狻⒔骨冁扇。莫鼓琵琶江上曲，怕荻花枫叶俱凄怨。”祝英台近
游东园云：“晚来约住青骢，踏花归去，乱红碎、一庭风月。”唐多令八月五日
安远楼小集云：“柳下系船犹未稳，能几日、又中秋。”醉太平云：“翠绡香暖
云屏。更那堪酒醒。”此等句，是其当行本色。蒋竹山伯仲闲耳，其激昂慨慷诸
作，乃刻意模拟幼安。至如沁园春“斗酒彘肩”云云，则尤模拟而失之太过者矣。
词苑丛谈云：“刘改之一妾，爱甚。淳熙甲午，赴省试，在道赋天仙子词。到建
昌游麻姑山，使小童歌之，至於堕泪。二更後，有美人执拍板来，愿唱曲劝酒。
即赓前韵‘别酒未斟心已醉’云云。刘喜与之偕东。其後临江道士熊若水为刘作
法，则并枕人乃一琴耳。携至麻姑山焚之。改之忍乎哉，是可忍也，孰不可忍也。
此物良不俗。虽曰灵怪，即亦何负於改之。世间万事万物，形形色色，孰为非幻。
改之得唱曲美人，辄忘甚爱之妾，则其所赋之词，所堕之泪，举不得谓真。非真
即幻，於琴何责焉。焚琴鬻鹤，伧父所为，不图出之改之，吾为斯琴悲，遇人之
不淑。何物临江道士，尤当深恶痛绝者也。龙洲词变易体格，迎合稼轩，与琴精
幻形求合何以异。吾谓改之宜先自焚其稿。
    ○杨济翁词
    “离恨做成春夜雨。添得春江，划地东流去。弱柳系船都不住。为君愁绝听
鸣橹。”杨济翁蝶恋花前段也。婉曲而近沉著，新颖而不穿凿，於词为正宗中之
上乘。
    ○谢懋杏花天
    织馀琐述：花庵词选谢懋杏花天歇拍云：“馀酲未解扶头懒。屏里潇湘梦远。”
昔人盛称之。不如其过拍云：“双双燕子归来晚。零落红香过半。”此二语不曾
作态，恰妙造自然。蕙风论词之旨如此。
    ○黄几仲竹斋诗馀
    黄几仲竹斋诗馀西江月题云：“垂丝海棠，一名醉美人”“翠低垂嫩萼。
匀红倒簇繁英。窍讼得比佳人。酒入香肌成晕。帘幕阴阴窗牖。阑干曲曲池亭。
枝头不起梦春酲。莫遣流莺唤醒。”此花唯吾乡有之，太半樱桃花接本。江南蓟
北，未之见也。紫艳沉酣，信足当醉美人品目。
    ○鹤林词
    鹤林词祝英台近春日感怀云：“有时低按银筝，高歌水调，落花外、纷纷人
境。”末七字余极喜之。其妙处难以言说。但觉芥子须弥，犹涉执象。
    ○马子严阮郎归
    织馀琐述云：“翻腾妆束闹苏是。”宋马子严阮郎归词句，形容粗钗腻粉，
可谓妙於语言。天与娉婷，何有於“翻腾妆束”，适成其为“闹”而已。
    ○严仁醉桃源
    又云宋严仁词醉桃源云：“拍是春水蘸垂杨。水流花片香。弄花柳小鸳鸯。
一双随一双。”描写芳春景物，极娟妍鲜翠之致，微特如画而已。政恐刺绣妙手，
未必能到。
    ○卢申之江城子
    卢申之江城子後段云：“年华空自感飘零。拥春酲。天阔云闲，无处觅箫声。
载酒买花年少事，浑不似、旧心情。”与刘龙洲词“欲买桂花同载酒，终不似、
少年游”，可称异曲同工。然终不如少陵之“诗酒尚堪驱使在，未须料理白头人”
为倔缰可喜。其清平乐歇拍云：“何处一春游荡，梦中犹恨杨花。”是加倍写法。
    ○宋词疵病
    宋人词亦有疵病，断不可学，高竹屋中秋夜怀梅溪云：“古驿烟寒，幽垣梦
冷，应念秦楼十二。”此等句钩勒太露，便失之薄。张玉田水龙吟寄袁竹初云：
“待相逢说与相思，想亦在、相思里。”尤空滑粗率，并不如高句，字面稍能蕴
藉。
    ○梅溪词
    梅溪词：“几曾湖上不经过。看花南陌醉，驻马翠楼歌。”下二语人人能道，
上七字妙绝，似乎不甚经意，所谓“得来容易却艰辛”也。
    ○梅溪用双声叠韵字
    寿楼春，梅溪自度曲，前段：“因风飞絮，照花斜阳。”後段：“湘云人散，
楚兰魂伤。”风、飞、花、斜，云、人，兰、魂，并用双声叠韵字，是声律极细
处。
    ○方壶点绛唇
    余少作苏武慢寒夜闻角云：“冯作出、百绪凄凉，凄凉唯有，花冷月闲庭院。
珠帘绣幕，可有人听。听也可曾肠断。”半塘翁最为击节。比阅方壶词点绛唇云：
“晓角霜天，画帘却是春天气。”意与余词略同，余词特婉至耳。
    ○方壶赋梅
    方壶词满江红感赋梅云：“洞府瑶池，多见是、桃红满地。君试问、江梅清
绝，因何抛弃。仙境常如二三月，此花不受春风醉。”此意绝新。梅花身分绝高，
响来未经人道。
    ○方壶词能淡而瘦
    方壶居士词，其独到处，能淡而瘦。
    ○吴庄每咏梅
    宋王沂公之言曰：“平生志不在温饱。”以梅诗谒吕文穆云：“雪中未问调
羹事，先向百花头上开。”吴庄敏词沁园春咏梅云：“虽虚林幽壑，数枝偏瘦，
已存鼎鼐，一点微酸。松竹交盟，雪霜心事，断是平生不肯寒。”二公襟抱政复
相同。一点微酸，即调羹心事，不志温饱，为有不肯寒者在耳。又庄敏满江红有
“晚风中笛”句，绝雅炼可喜。
    ○履斋词
    履斋词满江红九日郊行云：“数本菊香能劲。”劲韵绝隽峭，非菊之香不足
以当此。二郎神云：“凝伫久，蓦听棋边落子，一声声静。”千秋岁云：“荷递
香能细。”此静与细，亦非雅人深致，未易领略。
    ○吴乐庵咏雪
    吴乐庵水龙吟咏雪次韵云：“兴来欲唤，羸童瘦马，寻梅陇首。有客遮留，
左援苏二，右招欧九。问聚星堂上，当年白战，还更许追踪否。”此词略仿刘龙
洲沁园春“斗酒彘肩，醉渡浙江，岂不快哉。被香山居士，约林和靖，与坡公等，
驾勒吾回”。而吴词意境较静。
    ○曾同季赋芍药
    曾同季点绛唇赋芍药云：“君知否。画阑幽处。留得韶光住。”寻常意中之
言，恰似未经人道。浣溪沙前题云：“浓云遮日惜红妆。”所谓仁者见之谓之仁。
    ○云庄词
    云庄词酹江月云：“一年好处，是霜轻尘敛，山川如洗。”较“橘绿橙黄”
句有意境。
    ○牟端明金缕曲
    牟端明金缕曲云：“扑面胡尘浑未扫。强欢讴、还肯轩昂否。”盖寓黍离之
感。昔史迁称项王悲歌慷慨。此则欢歌而不能激昂。曰“强”，曰“还肯”，其
中若有甚不得已者。意愈婉，悲愈深矣。
    ○龟峰咏西湖酒楼
    龟峰词沁园春咏西湖酒楼云：“南北战争，唯有西湖，长如太平。”此三句
含有无限感慨。宋人诗云：“西湖歌舞几时休。”下云“直把杭州作汴州”，婉
而多讽，旨与刚父略同。
    ○翁五峰摸鱼儿
    翁五峰摸鱼儿歇拍云：“沙津少驻。举目送飞鸿，幅巾老子，楼上正凝伫。”
东坡送子由诗：“时见乌帽出复没。”是由送客者望见行人，极写临歧眷恋之状。
五峰词乃由行人望见送者，客子消魂，故人惜别，用笔两面俱到。
    ○汪髯靠捣妒馀
    宋汪髯靠捣妒馀水调歌头次韵荷净亭小集云：“落日水亭静，藕叶胜花香。”
与秦湛“藉叶香风胜花气”同意。藕叶之香，非静中不能领略。净而後能静，无
尘则不嚣矣。只此起二句，便恰是咏荷净亭，不能移到他处，所以为佳。
    ○词衰於元
    词衰於元，当时名人词论，即亦未臻上乘。如陆辅之词旨所谓警句，往往抉
择不精，适足启晚近纤妍之习。宋宗室名汝{艹光}者，词笔清丽，格调本不甚高。
词旨取其恋绣衾句：“怪别来、胭脂慵传，被东风、偷在杏梢。”此等句不过新
巧而已。余喜其汉宫春云：“故人老大，好襟怀消减全无。漫赢得、秋声两耳，
冷泉亭下骑驴。”以清丽之笔作淡语，便似冰壶濯魄，玉骨横秋，绮纨粉黛，回
眸无色。但此等佳处，犹为自词中出者，未为其至。如欲超轶王［碧山］、周［
草窗］，而上企苏、辛，其必由性情学问中出乎。
    ○冯深居喜迁莺
    冯深居喜迁莺云：“凉生遥渚。正绿芰擎霜，黄花招雨。雁外渔灯，蛩边蟹
舍，绛叶表秋来路。世事不离双鬓，远梦偏欺孤旅。送望眼，但冯舷微笑，书空
无语。慵看清镜里，十载征尘，长把朱颜污。借箸青油，挥毫紫塞，旧事不堪重
举。闲阔故山猿鹤，冷落同盟鸥鹭。倦游也。便樯云月，浩歌归去。”此词
多矜炼之句，尤合疏密相闲之法，可为初学楷模。
    ○芸窗喜雪词
    芸窗词，瑞鹤仙次韵陆景思喜雪云：“农麦年来管好，禾黍离离，讵志关洛。”
贺新郎送刘澄斋归京口云：“西风乱叶长安树。叹离离、荒宫废苑几番禾黍。”
神州陆沉之感，不图於半闲堂寮吏见之。自来识时达节之士，功名而外无容心。
偶有甚非由衷之言，流露於楮墨之表。讵故为是自文饰耶。抑亦天良发见於不自
知也。
    ○空同词用王夫人语意
    空同词，月华清春夜对月云：“况是风柔夜暖。正燕子新来，海棠微绽。不
似秋光，只照离人肠断。”用苏文忠公王夫人语意，绝佳。上三句亦胜情徐引。
    ○空同词娟妍
    空同词如秋卉娟妍，春蘅鲜翠。
    ○空同词喜炼字
    空同词喜炼字。菩萨蛮云：“系马短亭西。丹枫明酒旗。”南柯子云：“碧
天如水印新蟾。”阮郎归云：“绿情红意两逢迎。扶春来远林。”又云：“罗衣
金缕明。”两“明”字、“印”字、“扶”字，并从追琢中出。又，鹧鸪天云：
“莹然初日照芙蕖。”能写出美人之精神。浪淘沙别意云：“花雾涨冥冥。欲雨
还晴。”能融景入情，得迷离惝恍之妙。皆佳句也。涨字亦炼。行香子云：“十
年心事，两字眉婚。”“眉婚”二字新奇，殆即目成之意，未详所本。
    ○杨泽民秋蕊香
    “良人轻逐利名远。不忆幽花静院。”杨泽民秋蕊香句。“幽花静院”，抵
多少“盈盈秋水，淡淡春山”。“良人”句质不涉俗，是泽民学清真处。
    ○尹梅津咏柳
    尹梅津眼儿媚咏柳云：“一好百般宜。”五字可作美人评语。明王彦泓诗
“乱头粗服总倾城”，所谓“一好百般宜”也。
    ○陈以庄菩萨蛮
    偶阅闽词钞，宋陈以庄菩萨蛮云：“举头忽见衡阳雁。千声万字情何限。叵
耐薄情夫。一行书也无。泣归香阁恨。和泪淹红粉。待雁却回时。也无书寄伊。”
歇拍云云，略失敦厚之忄旨。所谓尽其在我，何也。然而以谓至深之情，亦无不
可。［按此非陈以庄词）］
    ○沈约之谒金门
    宋词名词，多尚浑成。亦有以刻画见长者。沈约之谒金门云：“独倚危阑清
昼寂。草长流翠碧。”前调云：“寒色著人无意绪。竹鸣风似雨。”如梦令云：
“タ睡。タ睡。窗在芭蕉叶底。”念奴娇云：“醉态天真，半羞微敛，未肯都开
了。”刻画而不涉纤所以为佳。
    ○梦窗厚处难学
    近人学梦窗，辄从密处入手。梦窗密处，能令无数丽字，一一生动飞舞，如
万花为春，非若周挣拘澹毫无生气也。如何能运动无数丽字，导聪明，尤
恃魄力。如何能有魄力，唯厚乃有魄力。梦窗密处易学，厚处难学。
    ○梦窗密处
    “心事称吴妆晕红。”七字兼情意、妆束、容色。梦窗密处如此等句，或者
後人尚能勉强学到。
    ○梦窗与苏辛殊流同源
    重者，沉著之谓。在气格，不在字句。於梦窗词庶几见之。即其芬菲铿丽之
作，中间隽句艳字，莫不有沉挚之思，灏瀚之气，挟之以流转。令人玩索而不能
尽，则其中之所存者厚。沉著者，厚之发见乎外者也。欲学梦窗之致密，先学梦
窗之沉著。即致密、即沉著。非出乎致密之外，超乎致密之上，别有沉著之一境
也。梦窗与苏、辛二公，实殊流而同源。其所为不同，则梦窗致密其外耳。其至
高至精处，虽拟议形容之，未易得其神似。颖慧之士，束发操觚，勿轻言学梦窗
也。
    ○草窗词从义山诗脱出
    草窗少年游宫词云：“一样春风，燕梁莺户，那处得春多。”即“梨花雪，
桃花雨，毕竟春谁主”之意。俱从义山“莺啼花又笑，毕竟是谁春”脱出。其朝
中措茉莉拟梦窗云：“尚有第三花在，不妨留待凉生。”庶几得梦窗之神似。
    ○周济四家词选
    周保绪［济］止庵集宋四家词筏序以近世为词者，推南宋为正宗，姜、张为
山斗，域於其至近者为不然。其持论介余同异之间。张诚不足为山斗，得谓南宋
非正宗耶。宋四家词筏未见，疑即止庵手录之宋四家词选，以周邦彦、辛弃疾、
王沂孙、吴文英四家为之冠，以类相从者各如干家。止庵又有论调一书，以婉、
涩、高、平四品分之。其选调视红友所载潘闹一。此书亦未见。
    ○刘伯宠中秋词
    刘伯宠生平宦辙，在吾广右。惜其姓名仅见省志金石略，而事行无传。水调
歌头中秋云：“破匣菱花飞动，跨海清光无际，草露滴明玑。”跨海云云，是何
意境。下乃忽作小言。子云解嘲所云“大者含元气，细者入无间”，略可喻词笔
之变化。
    ○李街薮
    李街夼浊蚶衷疲骸扮泊坝拿温胰缌，罗袖泪痕凝似饬。”谒金门云：“可
奈薄情如此黠。寄书浑不答。”“饧”“黠”叶韵虽新，却不坠宋人风格。然如
“饧”韵二句，所争亦止菔蚣湟印Ｆ洳皇е尖纤者，以其尚近质拙也。学词者
不可不知。
    ○韩子耕除夕词
    韩子耕高阳台除夕云：“频听银签，重然绛蜡，年华衮衮惊心。饯旧迎新，
能消几刻光阴。老来可惯通宵饮，待不眠、还怕寒侵。掩清尊。多谢梅花，伴我
微吟。邻娃已试春妆了。更蜂枝簇翠，燕股横金。勾引春风，也知芳意难禁。朱
颜那有年年好，逞艳游、赢取如今。恣登临。残雪楼台。迟日园林。”此等词语
浅情深，妙在字句之表，便觉刻意求工，是无端多费气力。又词家炼字法断不可
少，韩子耕浪淘沙云：“试花霏雨湿春晴。三十六梯人不到，独唤瑶筝。”妙在
“湿”字、“唤”字。
    ○韩子耕词妙在松字
    韩子耕词妙处，在一松字。非功力甚深不办。
    ○得趣居士词
    得趣居士词喁昵昵，致绣细熏。
    ○黄东甫词
    黄东甫柳梢青云：“天涯翠层层。是多少长亭短亭。”眼儿媚云：“当时不
道春无价，幽梦费重寻。”此等语非深於词不能道，所谓词心也。柳梢青又云：
“花惊寒食，柳认清明。”“惊”字、“认”字，属对绝工。昔人用字不苟如是，
所谓词眼也。纳兰容若浣溪沙云：“被酒莫惊春睡重，赌书消得泼茶香。当时只
道是寻常。”即东甫眼儿媚句意。酒中茶半，前事伶俜、皆梦痕耳。
    ○薛梯飙词工於刷色
    词笔丽与艳不同。“艳”如芍药、牡丹，慵春媚景，丽若海棠、文杏，映烛
窥帘。薛梯飙词工於刷色。当得一“丽”字。醉落魄云：“单衣乍著。滞寒更傍
东风作。珠帘压定银钩索。雨弄初晴，轻旋玉尘落。花髻巧借妆梅约。娇羞才放
三分萼。尊前不用多评泊。春浅春深，都向杏梢觉。”
    ○词意相同
    白石词：“少年情事老来悲。”宋朱服句：“而今乐事他年泪。”二语合参，
可悟一意化两之法。宋周端臣木兰花慢云：“料今朝别後，他时有梦，应梦今朝。”
与“而今”句同意。
    ○姚成一霜天晓角
    姚成一霜天晓角换头云：“烟抹。山态活。雨晴波面滑。”五字对句，上句
作上二下三，抹字叶。不唯不勉强，尤饶有韵致，词笔灵活可喜。
    ○雪坡寿词
    雪坡词，沁园春寿同年陈探花云：“忆昔东坡，秀夺眉山，生丙子年。盖丙
离子坎，四方中气，直当此岁，间出英贤。”词句用“盖”字领起，绝奇。子平
家言入词，亦仅见。
    ○莫子山水龙吟
    莫子山水龙吟换头云：“也拟与愁排遣，奈江山遮拦不断。娇讹梦语，湿荧
啼袖，迷心醉眼。”此等句便开明已後词派，风格稍稍逊矣。其过拍云：“但年
光暗换，人生易感，西归水、南飞雁。”玉楼春换头云：“凭君莫问情多少，门
外江流罗带绕。”此等句便佳，浑成而意味厚。
    ○江致和词
    宋江致和五福降中天句：“秋水娇横俊眼，腻雪轻铺素胸。”以“铺”字形
容腻雪，有词笔画笔所难传之佳处，无一字可以易之。後蜀欧阳炯春光好云：
“胸铺雪，脸分莲。”乃江句所从出。
    ○须溪词不可及
    须溪词，风格遒上似稼轩，情辞跌宕似遗山。有时意笔俱化，纯任天倪，竟
能略似坡公。往往独到之处，能以中锋达意，以中声赴节。世或目为别调，非知
人之言也。促拍丑奴儿云：“百年已是中年後，西州垂泪，东山携手几个斜晖。”
踏莎行九日牛山作云：“向来吹帽插花人，尽随残照西风去。”永遇乐云：“香
尘暗陌，华灯明昼，长是懒携手去。”摸鱼儿海棠一夕如雪、无饮余者赋恨云：
“无人举酒。但照影是流，图他红泪，飘洒到襟袖。”前调守岁云：“古今守
岁无言说，长是酒兰情绪。”金缕曲五日云：“Ы乃渔歌斜阳外，几书生、能办
投湘赋。”余所摘警句视此。其江城子海棠花下烧烛词云：“欲睡心情，一似梦
惊残。”山花子春暮云：“更欲徘徊春尚肯，已无花。”若斯之类，是是其次矣。
如衡论全体大段，以骨黄息为主，则必举全首而言。其中即无如右等句可也。
由是推之全卷，乃至口占、漫与之作，而其骨黄息具在此。须溪之所以不可及
乎。
    ○须溪词轻灵婉丽
    须溪词中，间有轻灵婉丽之作。似乎元明以後词派，导源乎此。讵时代已入
元初，风会所趋，不期然而然者耶。如浣溪沙感别云：“点点疏林欲雪天。竹篱
斜闭自清妍。为伊憔悴得人怜。欲与那人携素手。粉香和泪落君前。相逢恨恨总
无言。”前调春日即事云：“远远游峰不记家。数行新柳自啼鸦。寻思旧事妈夺。
睡起有情和画卷，燕归无语傍人斜。晚风吹落小瓶花。”山花子後段云：“早宿
半程芳草路，犹寒欲雨暮春天。小小桃花三两树，得人怜。”此等小词，乃至略
似国初顾梁汾、纳兰容若辈之作，以谓须溪词中之别调可耳。
    ○李商隐咏落梅
    李商隐高阳台咏落梅云：“飘粉杯宽，盛香袖小，青青半掩苔痕。竹里遮寒，
论证念减尽芳云。么凤叫晚吹晴雪，料水空、烟冷西冷。感凋零。残缕遗钿，迤
逦成尘。东园曾趁花前约，记按筝筹洒，戏挽飞琼。环佩无声，草暗台榭春深。
欲傅怨笛传清谱，怕断霞，难返吟魂。转销凝。点点随波。望极江亭。”前段
“谁念”“念”字、“么凤”“凤”字、後段“草暗”“暗”字、“欲倩”“倩”
字、“断霞”“断”字，他宋人作此调并用平声。商隐别作寄题荪壁山房阕，亦
用平声，唯此阕用去声。以峭折为婉美，非起调毕曲处，於宫律无关系也。其前
段“水空”“水”字，似亦应用去声，上与平可通融，与去不可通融也。商隐与
弟周隐有馀不二隐丛说，惜未见。
    ○李周隐小重山
    李周隐小重山云：“画檐簪柳碧如城。一帘风雨里，过清明。”又云：“红
尘没，马翠埋轮。西泠曲，欢梦絮飘零。”“簪”字、“没”字、“埋”字，并
力求警炼，造语亦佳。
    ○柴望秋堂诗馀
    余旧作浣溪沙云：“莫向天涯轻小别，几回小别动经年。”比阅柴望秋堂诗
馀满江红云：“别後三年重会面，人生几度三年别。”意与余词略同。为黯然者
久之。
    ○王易简词
    王易简谢草窗惠词卷庆宫春歇拍云：“因君凝伫，依约吴山，半痕蛾绿。”
易简乐府补题诸作，颇脍炙人口。余谓此十二字绝佳，能融景入情，秀极成韵，
凝而不佻。
    ○覆瓿词
    覆瓿词，沁园春归田作云：“何怨何尤，自歌自笑，天要吾侪更读书。”真
率语未经人道。

    ●卷三
    ○辽懿德回心院词
    後晋高祖天福二年，契丹太宗改元会同，国号辽。公卿庶官皆仿中国，参用
中国人。自是已还，密迩文化。当是时，中原多故，而词学浸昌。其先後唐壮宗，
其後南唐中宗，以知音提倡於上。和成绩红叶稿、冯正中阳春集，扬葩振藻於下。
徵诸载记，金海陵阅柳永词，有“三秋桂子，十里荷花”句，遂起吴山立马之思。
辽之於五季，犹金之於北宋也。雅声远祧，宜非疆域所能限。其後辽穆宗应历十
年，当宋太祖建隆元年。天祚帝天庆五年，当金太祖收国元年。西辽之亡，於宋
为宁宗嘉泰元年，得二百四十二年。於金为章宗泰和元年，得八十七年。当此如
干年间，宋固词学极盛，金亦词人辈出，辽独阒如，欲求残阕断句，亦不可得。
海宁周■兮［春］辑辽诗话，竟无一语涉词。丝簧辍响，兰荃不芳。风雅道衰，
抑何至是。唯是一以当百，有懿德皇后回心院词。其词既属长短句，十阕一律。
以气格言，尤必不可谓诗。音节入古，香艳入骨，自是花间之遗。北宋人未易克
办。南渡无论，金源更何论焉。姜尧章言：“凡自度腔，率以意为长短句，而後
协之以律。”懿德是词，固已被之管弦，名之曰回心院，後人自可按腔填词。吴
江徐电发［钅九］录入词苑丛谈。德清徐诚庵［本立］收入词律拾遗，庶几洒林
牙之陋，弥香胆之疏。史称后工诗，善谈论，自制歌词，尤善琵琶。其於长短句，
所作容不止此。北俗简质，罕见称述，当时即已失传矣。
    ○宋金词不同
    自六朝已还，文章有南北派之分，乃至书法亦然。姑以词论，金源之於南宋，
时代正同，疆域之不同，人事为之耳。风会曷与焉。如辛幼安先在北，何尝不可
南。如吴彦高先在南，何尝不可北。顾细审其词，南与北确乎有辨，其故何耶。
或谓中州乐府选政操之遗山，皆取其近己者。然如王拙轩、李庄靖、段氏Т庵、
菊轩其词不入元选，而其格调气息，以视元选诸词，亦复如骖之靳，则又何说。
南宋佳词能浑，至金源佳词近刚方。宋词深致能入骨，如清真、梦窗是。金词清
劲能树骨，如萧闲、Т庵是。南人得江山之秀，北人以冰霜为清。南或失之绮靡，
近於雕文刻镂之技。北或失之荒率，无解深裘大马之讥。善读者抉择其精华，能
知其并皆佳妙。而其佳妙之所以然，不难於合勘，而难於分观。往往能知之而难
於明言之。然而宋金之词之不同，固显而易见者也。
    ○完颜词
    密国公词，中州乐府箸录七首。姜、史、辛、刘两派，兼而有之。春草碧
云：“旧梦回首何堪，故苑春光又陈迹。落尽後庭花，春草碧。”青玉案云：
“梦里疏香风似度。觉来唯见、一窗凉月，瘦影无寻处。”并皆幽秀可诵。临江
仙云：“薰风楼阁夕阳多。倚阑凝思久，渔笛起烟波。”淡淡著笔，言外却有无
限感怆。
    ○明秀集
    明秀集满江红句：“云破春阴花玉立。”清姒极喜之，暇辄吟讽不已。余喜
其千秋岁对菊小酌云：“秋光秀色明霜晓。”意境不在“云破”句下。
    ○刘仲尹词
    清姒学作小令，未能入格。幡乐兄堇指，得刘仲尹“柔桑叶大绿团云”句，
谓余曰只一“大”字，写出桑之精神，有它字以易之否。斯语其庶几乎。略知用
字之法。
    ○刘仲尹参涪翁得法
    元遗山为刘龙山仲尹讠巽小传云：“诗乐府俱有蕴藉，参涪翁而得法者也。”
蒙则以谓学涪翁而意境稍变者也。尝以林木佳胜比之。涪翁信能郁苍从秀，其不
甚经意处，亦复老畸牙杈，第无丑枝，斯其所以为涪翁耳。龙山苍秀，庶几近
似。设令为牙杈，必不逮远甚。或带烟月而益韵，⒂曷抖成润，意境可以稍
变，然而乌可等量齐观也。兹选录鹧鸪天二阕如左，读者细意玩索之，视“黄菊
枝头破晓寒”风度何如。“骑鹤峰前第一人。不应着意怨王孙。当时艳态题诗处，
好在香痕与泪痕。调雁柱，引蛾颦。绿窗弦索合筝{秦}。砌台歌舞阳春後，明
月朱扉几断魂。”又，“璧月池南翦木栖。六朝宫袖窄中宜。新声蹙巧蛾颦黛。
纤指移{秦}雁著丝。朱户小，画帘低。细香轻梦隔涪溪。西风只道悲秋瘦。却
是西风未得知。”
    ○冯士美江城子
    冯士美江城子换头云：“清歌皓齿艳明眸。锦缠头。若为酬。门外三更，灯
影立骅骝。”“门外”句与姜石帚“笼纱未出马先嘶”意境略同。“骅骝”字近
方重，入词不易合色。冯句云云，乃适形其俊。可知字无不可用，在乎善用之耳。
其过拍云：“月下香云娇堕砌，花气重、酒光浮。”亦艳绝、清绝。
    ○刘无党乌夜啼
    刘无党乌夜啼歇拍云：“离愁分付残春雨，花外泣黄昏。”此等句虽名家之
作，亦不可学，嫌近纤、近衰飒。其过拍云：“宿酲人困屏山梦，烟树小江村。”
庶几运实入虚，巧不伤格。曩半塘老人南乡子云：“画里屏山多少路。青青。一
片烟芜是去程。”意境与刘词略同。刘清劲，王绵邈。
    ○刘无党锦堂春
    刘无党锦堂春西湖云：“墙角含霜树静，楼头作雪云垂。”“静”字、“垂”
字，得含霜作雪之神。此实字呼应法，初学最宜留意。
    ○辛党并有骨
    辛、党二家，并有骨弧Ｐ聊劲，党疏秀。
    ○党承旨青玉案
    党承旨青玉案云：“痛饮休辞今夕永。与君洗尽，满襟烦暑，别作高寒境。”
以松秀之笔，达清劲之气，倚声家精诣也。“松”字最不易做到。
    ○党承旨月上海棠
    又月上海棠用前人韵，後段云：“断霞鱼尾明秋水。带三两飞鸿点烟际。疏
林疯秋声，似知人、倦游无味。家何处。落日西山紫翠。”融情景中，旨淡而远，
迂倪画笔，庶几似之。
    ○党承旨鹧鸪天
    又，鹧鸪天云：“开帘飞入窥窗月，且画新凉睡美休。”潇洒疏俊极矣。尤
妙在上句“窥窗”二字。窥窗之月，先已有情。用此二字，便曲折而意多。意之
曲折，由字里生出，不同矫揉钩致，不堕尖纤之失。
    ○董解元哨遍
    柳屯田乐章集，为词家正体之一，又为金元已还乐语所自出。金董解元西厢
记，ㄐ弹体传奇也。时论其品，如朱汗碧蹄，神采骏逸。董有哨遍词云：“太
司春，春工著意，和气生俟取Ｊ里芳菲，仅东风丝丝，柳搓金缕。渐次第，桃
红杏浅，水绿山青，春涨生烟渚。九十日光阴能几，早鸣鸠呼妇，乳燕携雏。乱
红满地任风吹，飞絮涂沼兴主。春色三分，半入池塘，半随尘土。满地榆钱，
算来难买春光住。初夏永、董风池馆，有藤床冰簟纱帱。日转午。脱巾散发，沈
李浮瓜，宝扇摇纨素。著甚消磨永日。有扫愁竹叶，侍寝青奴。霎时微雨送新凉，
些少金风退残暑。韶华早、暗中归去。”此词连情发藻，妥帖易施，体格於乐章
为近。明胡元瑞笔丛称董西厢记精工巧丽，备极才情。盖笔能展拓，则推演为如
干字何难矣。自昔诗、词、曲之递变，大都随风会为转移。词曲之为体，诚迥乎
不同。董为此曲初祖，而其所为词，於屯田有沆瀣之合。曲由词出，渊源斯在。
董词仅见花草粹编，它书概未之载。粹编之所以可贵，以其多载昔贤不经见之作
也。
    ○王黄华小令
    金源人词伉爽清疏，自成格调。唯王黄华小令，间涉幽峭之笔，绵邈之音。
谒金门後段云：“瘦雪一痕墙角。青子已妆残萼。不道枝头无可落。东风犹作恶。”
歇拍二句，似乎说尽“东风犹作恶。”就花与风之各一面言之，仍犹各有不尽之
意。“瘦雪”字新。
    ○景覃天香
    唐张祜赠内人诗：“斜拔玉钗镫影畔，剔开红焰救飞蛾。”後人评此以谓慧
心什术。金景覃天香云：“闲阶土花碧润。缓芒■、恐伤蜗蚓。”与祜诗意同。
填词以厚为要旨，此则小中见厚也。又，凤栖梧歇拍云：“别有溪山容杖屦。等
闲不许人知处。”意境清绝、高绝。忆余少作鹧鸪天，歇拍云：“茜窗愁对清无
语，除却秋镫不许知。”以视景词，意略同，而境远逊，风骨亦未能骞举。
    ○遗山乐府学闲闲公体
    遗山乐府，促拍丑奴儿学闲闲公体云：“朝镜惜蹉跎。一年年、来日无多。
无情六合乾坤里，颠鸾倒凤，撑霆裂月，直被消靡。世事饱经过。算都输、畅饮
高歌。天公不禁人间酒，良辰美景，赏心乐事，不醉如何。”附闲闲公所赋云：
“风寸雨替花愁。风雨罢、花也应休。劝君莫惜花前醉。今年花谢，明年花谢，
白了人头。乘兴两三瓯。拣溪山、好处追游。但教有酒身无事。有花也好，无花
也好，无复笔墨迹可寻矣。
    ○张信甫蓦山溪
    张信甫词传者泡肷较一阕“山河百二，自古关中好。壮岁喜功名，拥征鞍、
雕裘绣帽。时移事改，萍梗落江湖，听楚语，压蛮歌，往事知多少。苍颜白发，
故里欣重到。老马省曾行，也频嘶、冷烟残照。终南山色、不改旧时青。长安道，
一回来、须信一回老。．以清遒之笔，写慨慷之怀，冷烟残照，老马频嘶，何其
情之一往而深也。昔人评诗，有云“刚健含婀娜”，余於此词亦云。
    ○赵愚轩行香子
    赵愚轩行香子云：“绿阴何处，旋旋移床。”昔人诗句“月移花影上阑干”，
此言移床就绿阴，意趣尤生动可喜。即此是词与诗不同处，可悟用笔之法。
    ○许古行香子
    “春山淡冶而如笑，夏山苍翠而如滴，秋山明净而如妆，冬山惨淡而如睡。”
宋画院郭熙语也。金许古行香子过拍云：“夜山低，晴山近，晓山高。”郭能写
山之貌，许尤传山之神。非入山甚深，知山之真者，未易道得。
    ○许道真眼儿媚
    许道真眼儿媚云：“持杯笑道，鹅黄似酒，酒似鹅黄。”此等句，看似有风
趣，其实绝空浅，即俗所谓打油腔，最不可学。
    ○李钦叔赋青梅
    李钦叔［献能］，刘龙山外甥也。以纯孝为士论所重。诗词馀事，亦卓越流
辈。江梅引赋青梅云：“冰肌夜冷滑无粟，影转斜廊。冉冉孤鸿，烟水渺三湘。
青鸟不来天也老，断魂些、清霜静楚江。”“冰肌”句，熨帖工致。“冉冉”以
下，取神题外，设境意中。“断魂”二句拍合，略不吃力，允推赋物圣手。浣溪
沙环胜楼云：“万里中原犹北顾，十年长路却西归。倚楼怀抱有谁知。”尤为意
境高绝。以南北名贤拟之，辛［幼安］殆伯仲之间，吴［彦高］其望尘弗及乎。
    ○段复之满江红
    段复之满江红序云：“Т庵主人植菊阶下，秋雨既盛，草莱鞠没，殆不可见。
江空岁晚，霜馀草腐，而吾菊始发数花。生意凄然，似诉余以不遇，感而赋之。
因李生湛然归寄菊轩第。”词後段云：“堂上客，头空白。都无语，怀畴昔。恨
因循过了，重阳佳节。疯疯凉风吹汝急，汝身孤特应难立。漫临风三嗅绕芳丛，
歌还泣。”节韵已下，情深一往，不辨是花是人，读之令人增孔怀之重。
    ○段诚之江城子
    段诚之菊轩乐府江城子云：“月边渔。水边锄。花底风来，吹乱读残书。”
前调东园牡丹花下酒酣，即席赋之云：“归去不妨簪一朵，人也道、春花来。”
骚雅俊逸，令人想望风采。月上海棠云：“唤醒梦中身，臌焓声春晓。”前调
云：“颓然醉卧，印苍苔半袖。”於情中入深静，於疏处运追琢，尤能得词家三
昧。
    ○元遣山鹧鸪天
    远遗山以丝竹中年，遭遇国变，崔立采望，勒授要职，非其意指。卒以抗节
不仕，憔悴南冠二十馀稔。神州陆沈之痛，铜驼荆棘之伤，往往寄㈧洞省ｐ佯
天三十七阕，奉半晚年手笔。其赋隆德故宫及宫体八首、薄命妾辞诸作，蕃艳其
外，醇至其内，极往复低徊、掩抑零乱之致。而其苦衷之万不得已，大都流露於
不自知。此等词宋名家如辛稼轩固尝有之，而犹不能若是其多也。遗山之词，亦
浑雅，亦博大。有骨唬有气象。以此坡公，得其厚矣，而雄不逮焉者。豪而後
能雄，遗山所处，不能豪，尤不忍豪。牟端明金缕曲云：“扑面胡尘浑未扫，强
欢讴、还肯轩昂否。”知此可与论遗山矣。设遗山虽坎坷，犹得与坡公同，则其
词之所造，容或尚不止此。其水调歌头赋三门津“黄河九天上”云云，何尝不崎
崛排。坡公之所不可及者，尤能於此等处不露筋骨耳。水调歌头当是遗山少作。
晚岁鼎护馀生，钅忖派，栖迟零落，兴会何能飙举。知人论世，以谓遗山即金
之坡公，何遽有愧色耶。充类言之，坡公不过逐臣，遗山则遗臣孤臣也。其赋隆
德故宫云：“人间更有伤心处，奈得刘伶醉後何。”宫体八首，其二云：“春风
杀官桥柳，吹尽香绵不放休。”其四云：“月明不放寒枝稳，夜夜乌啼彻五更。”
其七云：“花烂锦，柳烘烟。韶华满意与欢缘。不应寂寞求凰意，长对秋风泣断
弦。”薄命妾辞云：“桃花一簇开无主，尽著风吹雨打休。”其它如无题云：
“篱边老却陶潜菊，一夜西风一夜寒。”又云：“殷勤未数闲情赋，不愿将身作
枕囊。”又云：“只缘携手成归计。不恨埋头屈壮图。”又云：“旁人错比扬雄
宅，笑杀韩家昼锦堂。”又云：“鹿裘孤坐千峰雪，耐与青松老岁寒。”又云：
“诸葛菜，邵平瓜。砂孤影一长嗟。南园睡足松阴转，无数蜂儿趁晚衙。”又与
钦叔京甫市饮云：“醒来门外三竿日，卧听春泥过马蹄。”句各有指，知者可意
会而得。其词缠绵而婉曲，若有难言之隐，而又不得已於言，可以悲其志而原其
心矣。
    ○遗山佳句
    遗山词佳句夥矣，镫窗雒诵，率臆选摘，不无遗珠之惜也。江城子太原寄刘
济川云：“断岭不遮南望眼，时为我，一凭阑。”前调观别云：“万古垂杨，都
是折残枝。”又云：“为问世间离别泪，何日是，滴休时。”感皇恩秋莲曲云：
“微雨岸花，斜阳汀树，自惜风流怨迟暮。”定风波杨叔能赠词留别，因用其意
答之云云：“至竟交情何处好，向道。不如行路本无情。”临江仙，西山同钦叔
送辛敬之归女几云：“回首对床镫火处，万山深里孤村。”前调，内乡北山云：
“三年间为一官忙。簿书愁里过，笋蕨梦中香。”南乡子云：“为向河阳桃李道。
休休。青鬓能堪几度愁。”鹧鸪天天：“醉来知被旁人笑，无奈风情未减何。”
前调云：“殷勤昨夜三更雨，醉东城一日春。”前调云：“长安西望肠堪断，
雾阁云窗又几重。”南柯子云：“画帘双燕旧家春。曾是玉箫声里、断肠人。”
凡余选录前人词，以浑成冲淡为宗旨。余所谓佳，容或以为未是，安能起遗山而
质之。
    ○元遗山木兰花慢
    填词景中有情，此难以言传也。元遗山木兰花慢云：“黄星几年飞去，澹春
阴、平野草青青。”平野春青，只是幽静芳倩，却有难状之情，令人低徊欲绝。
    ○元词变化冯延巳词
    织馀琐述：元好问清平乐云：“飞去飞来双乳燕，消息知郎近远。”用冯延
巳“双燕来时，陌上相逢否”句意。彼未定其逢否，此则直以为知，唯消息近远
未定耳。妙在能变化。［王幼安云：此用陈克谒金门词意。词云：“花满院。飞
去飞来双燕。雨入帘寒不卷。小屏山六扇。翠袖玉笙凄断。脉脉两蛾愁浅。消息
不知郎近远，一春长梦见”。］
    ○李治词
    金李仁卿［治］词五首，见遗山风府附录。摸鱼儿和遗山赋雁丘过拍云：
“诗翁感遇。把江北江南，风嘹月唳，并付一邱土。”⒅忌醮蟆Ｒ派皆唱殆未
曾有。李词後段云：“霜魂苦。算犹胜、王嫱青家谱真娘墓。”亦慨乎言之。按
治字仁卿，栾城人。正大七年收世科登词赋进士第。调高陵簿，未上。从大臣辟，
权知钧州。壬辰北渡，流落忻、崞间。藩府交辟，皆不就。至元二年，再以翰林
学士召。就职棋月，以老病辞归。买田元氏封龙山，隐居讲学十六年，卒年八十
有八。仁卿晚节，与遗山略同，其遇可悲，其心可原，不以下侪元人，援遗山例
也。其与翰苑诸公书云：“诸公以英材骏足绝世之学，高蹑紫清，黼黻元化，固
自其所。而某也孱资琐质，误恩偶及，亦复与吹竽之部。律以廉耻，为几不韪耶。
诸公愍我耄昏，教我不逮，肯容我窜名玉堂之署，日夕相与刺经讲古、订辨文字，
不即叱出。覆露之德，宁敢少忘哉。但翰林非病叟所处，宠禄非庸夫所食，官谤
可畏。幸而得请，投迹故山。木石与居，麋鹿与游，斯亦老朽无用者之所便也。”
其辞若有大不得已，其本意从可知。故拜命仅期月，即⒓惨去矣。遗山雁丘词、
双蕖怨词，扬正卿［果］亦并有和作。明宏治壬子高丽刊本遗山乐府，为是书最
旧善本，附治词，不附果词。果，金末进士、县令，入元官至参知政事。
    ○刘将孙养吾斋诗馀
    刘将孙养吾斋诗馀，獯逅刻词［第一次印本。］列入元人，余议改编须溪
词後，为之跋曰：“宋刘尚友养吾斋诗馀一卷，獯逯煜壬依大典养吾斋集本锲
行，凡二十一阕。栓元凤林书院草堂诗馀，有刘尚友忆旧游论字韵云“政落花时
节，憔悴东风，绿满愁痕。悄客梦惊呼伴侣，断鸿有约，回泊归云。江空共道惆
怅，夜雨隔篷闻。尽世外纵横，人间恩怨，细酌重论。叹他乡异县，渺旧雨新知，
历落情真。琬缒侨瘫穑料当君思我，我亦思君。人生自我麋鹿，无计久同群。
此去重消魂，黄昏细雨人闭门。”此阕大典本养吾斋诗馀未载。樊榭山民跋元草
堂诗馀：“亡名氏选至元大德间诸人所作，皆南宋遗民也。词多凄恻伤感、不忘
故国。而於卷首冠以刘藏春、许鲁斋二家，厥有深意”云云。抑余观於刘许之後，
即以信国文公继之，不啻为之揭橥诸人何如人者。刘尚友诗馀有摸鱼儿己眢凶夕、
甲申客归闻鹃各一阕。己卯，宋帝毕樾硕年，是年宋亡。甲申，元世祖至元二
十一年，上距宋亡五年。尚友两词并情文慷慨，骨唤苍。闻鹃阕，有“少日”、
“曾听”、“摇落状心”之句，盖虽须溪之子，而身丁国变，已届中年。抗志自
高，得力庭训。诗馀二十一阕，无只字涉宦迹。如踏莎行闲游云：“血染红笺，
泪题锦句。西湖堂忆相思苦。只应幽梦解重来。梦中不识从何去。”八声甘州送
春云：“春还是、多情多恨，便不教绿满洛阳宫。只消得、无情风雨，断送琬纭！
樊榭所谓凄恻伤感，不忘故国，旨在斯乎。獯逅刻词成，就余商定编目。余谓
养吾斋诗馀，宜纟丽属须溪词後，不当下侪元人，因略抒已意为之跋，冀不拂昔
贤之意云尔。”养吾诗馀，抚时感事，凄艳在骨。当时名不甚显，何耶。自昔名
父之子，擅才藻者，往往恃父以传，必其父官位高。若养吾则为父所掩者。
    ○詹天游词
    元詹天游［玉］送童瓮天兵後归杭齐天乐云：“相逢唤醒京华梦，吴尘暗斑
吟发。倚担评花，认旗沽酒，历历行歌奇迹。吹香弄碧。有坡柳风情，逋梅月色。
画鼓红船，满湖春水断桥客。当时何限俊侣，甚花天月地，人被云隔。却载苍烟，
更招白鹭，一醉修江又别。今回记得。更折柳穿鱼，赏梅催雪。如此湖山，忍教
人更说。”升庵词品谓“此伯颜破杭州之後，其词绝无黍离之感，桑梓之悲，止
以游乐为言。宋季士习一至於此。”升庵斯言，微特论世少疏，即论词亦殊未允。
当元世祖盛棱震叠，文字之狱，在所不免，第载藉弗详耳。凤林书院草堂诗馀无
名氏选至元大德间诸人所作，［天游词录九首。］并皆南宋遗民词。多凄恻伤感，
不忘故国，而於卷首冠以刘藏春、许鲁斋二家，以文丞相、邓中斋、刘须溪三公
继之，若故为之畦町。当时顾忌甚深，是书於有所不敢之中，仅能存其微旨，度
亦几经审慎而後出之。天游词歇拍云：“如此湖山，忍教人更说。”看似平淡，
却含有无限悲凉。以此二句结束全词。可知弄碧吹香，无非伤心惨目，游乐云乎
哉。曲终奏雅，吾谓天游犹为敢言。升庵高明通脱，其於昔贤言中之意，不耐沈
思体会，遽尔肆口讥评，是亦文人相轻，充类至义之尽矣。天游它词，如满江红
咏牡丹云：“何须怪、年华都谢，更为谁容。衔尽吴花成鹿苑，人间不恨雨知风。
便一枝流落到人家，清泪红。”一萼红云：“闲著江湖尽宽，谁肯渔蓑。”忠愤
至情，流溢行间句里。三姝媚云：“如此江山，应悔却、西湖歌舞。”则尤既
乎言之。升庵涉猎群籍，大都一目十行，或并天游齐天乐词未尝看到歇拍，它词
无论已。其言乌足为定评也。
    ○耶律文正鹧鸪天
    耶律文正鹧鸪天歇拍云：“不知何限人间梦，并触沈思到酒边。”高浑之至，
淡而近於穆矣。庶几合苏之清、辛之健而一之。
    ○藏春乐府
    曩半塘老人跋藏春乐府云：“雄廓而不失之伧楚，酝藉而不流於侧媚。”余
尝悬二语心目中，以赏会藏春词。如木兰花慢云：“桃花为春憔悴，念刘郎、双
鬓也成秋。”望月婆罗门引云：“望断碧波烟渚，巨げ皇で铩５冥冥天际，难
识归舟。”临江仙云：“马头山冈以翠相连。不知山下客，何日是归年。”南乡
子云：“暮雨夜深犹未住，芭蕉。残叶萧疏不奈敲。”前调云：“醉倒不知天早
晚，云收。花影侵窗月满楼。”前调云：“行人更在青山外。不许朝翰不上楼。”
鹧鸪天云：“斜阳影里山偏好，独倚阑干懒下楼。”踏莎行云：“东风吹彻满城
花，无人曾见春来处。”右所摘皆警句，以言酝藉，近是，而雄廓不与焉。太常
引云：“无地觅松筠。看青草红芳斗春。”藏春佐命新朝，运筹帷帐，致位枢稀，
乃复作此等感既语，何耶。江城子云：“看尽好花春睡稳，红与紫，任他开。”
则是功成名立後所宜有矣。
    ○赵晚山桂枝香
    赵晚山桂枝香，和詹天游就访云：“憔悴江南，应念小窗贫女。朱楼十二春
无际，倚苍寒、清袖如故。茶香酒熟，月明风细，试教歌舞。”唐人有贫女吟，
是此词所本，不止少陵“天寒翠袖”也。⒅纪裨迹所谓“妆罢低声问夫婿，画
眉深浅入时无”，临淄求自试表、昌黎上宰相书，古今同慨。
    ○赵晚山曲游春
    赵晚山曲游春云：“抖擞人间，除离情别恨，乾坤馀几。”苦语，亦豪语。
    ○张蜕岩最高楼
    张蜕岩最高楼，为山村仇先生寿，後段云：“喜女嫁男婚今已毕。便束帛安
车那肯出。无一事，挂闲身。西湖鸥鹭长为侣，北山猿鹤莫移文。愿年年、汤饼
会，乐情亲。”山村仕元，非其本意，乃部使者强迫之。即碧山亦当如是。
    ○秋涧乐府
    秋涧乐府，鹧鸪天赠驭说高秀英云：“短短罗甑淡妆。拂开红袖便当场。
掩翻歌扇珠成串。吹落谈霏玉有香。由汉魏、到隋唐。谁教若辈管兴亡。百年总
是逢场戏，拍板门未易当。”“驭说”即说书，此词清浑超逸，近两宋风格。
    ○王清惠词
    宋昭容王清惠北行，题壁满江红云：“愿嫦娥、相顾肯从容，随圆缺。”文
丞相读至此句，叹曰：“惜哉。夫人於此少商量矣。”赵文敏木兰花慢，和李
房韵云：“但愿朱颜长在，任它花落花开。”言为心声，是亦“随圆缺”之说矣。
麓堂诗话载其上诗句“锦缆牙樯非昨梦，凤笙龙管是谁家”，则何感怆乃尔。
所谓非无萌蘖之生焉。
    ○刘文靖词朴厚
    余编阅元人词，最服膺刘文靖，以谓元之苏文忠可也。文忠词，以才情博大
胜。文靖以性情朴厚胜。其菩萨蛮王利夫寿云：“吾卿先友今谁健。西邻王老时
相见。每见忆先公。音容在眼中。今朝故人子。为寿无多事。惟愿岁常丰。年年
社酒同。”此余尤为心折者也。自馀如前调饮山亭感旧云：“种花人去花应道。
花枝正好人先老。一笑问花枝。花枝得几时。人生行乐耳。今古都如此。急欲卧
莓苔。前村酒未来。”清平乐云：“青天仰面。卧看浮云卷。苍狗白衣千万变。
都被幽人窥见。偶然梦见华胥。觉来花影扶疏。窗下鲁论谁诵，呼来共咏舞雩。”
前调，饮山亭留宿云：“山翁醉也。欲返黄芭舍。醉里忽闻留我者。说道群花未
谢。脱巾就卧松龛。觉来诗思方酣。欲借口云为墨，淋漓洒遍晴岚。”前调，贺
雨云：“雨靖箫鼓。四野欢声举。平昔饮山今饮雨。来就老农歌舞。半生负郭无
田。寸心万国丰年。谁识山翁乐处，野花啼鸟欣然。”前调，围棋云：“棋声清
美。盘礴青松底。门外行人遥指示。好个烂柯仙子。输赢都付欣然。兴阑依旧高
眠。山鸟山花相语，翁心不在棋边。”人月圆云：“自从谢病修花史，天意不容
闲。今年新授，平章风月，检校云山。门前报道，曲生来谒，子墨相看。先生正
尔，天张翠盖，山拥云鬟。”前调云：“茫茫大块洪炉里，何物不寒灰。古今多
少，荒烟废垒，老树遗台。太山如砺，黄河如带，等是尘埃。不须更叹，花开花
落，春去春来。”西江月，山亭留饮云：“看竹何须问主，寻村遥认松萝。小车
到处是行窝。门外云山属我。张叟葛醅藏久，王家红药开多。相留一醉意如何。
老子掀髯曰可。”玉楼春云：“西山不似庞公傲。城府有楼山便到。欲将华发染
晴岚，千里青青浓可扫。人言华发因愁早。劝我消愁唯酒好。夜来一饮尽千锺，
今日醒来依旧老。”南乡子，张彦通寿云：“窗下络车声。窗畔儿童课六经。自
种墙东新菜荚，青青。随分杯盘老幼情。千古董生行。鸡犬升平画不成。应笑东
家刘季子，无能。纵饮狂歌不治生。”鹊桥仙云：“悠悠万古。茫茫天宇。自笑
平生豪举。元龙尽意卧床高，浑占得、乾坤几许。公家租赋。私家鸡黍。学种东
皋烟雨。有时抱膝看青山，却不是、高吟梁父。”玉漏迟，逯鄢迪云：“故园
平似掌。人生何必，武陵溪上。三尺蓑衣，遮断红尘千丈。不学东山高卧，也不
似、鹿门长往。君试望。远山颦处，白云无恙。自唱。一曲渔歌，当无复当年，
缺壶悲壮。老境羲皇，欣尽平生豪爽。天设四时佳兴，要留待、幽人清赏。花又
放。满意一篙春浪。”念奴娇，忆仲良云：“中原形势东南壮，梦里谯城秋色。
万水千山收拾就，一片空梁落月。烟雨松揪，风尘泪眼，滴尽青青血。平生不信，
人间更有离别。旧约把臂燕然，乘槎天上，曾对河山说。前日後期今日近，怅望
转添愁绝。双阙红云，三江白浪，应负肝肠铁。旧游新恨，一生都付长铗。”如
右各阕寓骚雅於冲夷，足稼郁於平淡，读之如饮醇醪，如鉴古锦。涵咏而玩索之，
於性灵怀抱，胥有裨益。备录之，不觉其赘也。王半塘云：“樵庵词朴厚深醇中，
有真趣洋溢，是性事，无道学气。”
    ○天籁词用坡公句
    天籁词，永遇乐同李景安游西湖云：“青衫尽付，望陀晔，更著小蛮针线。”
用坡公青玉案句“春衫犹是，小蛮针线，曾湿西湖雨”。而太素语特伤心。其言
外之意，虽形骸可土木，何有於小蛮针线之青衫。以坡公之“琼楼玉宇，高处不
胜寒”比之，犹死别之与生离也。
    ○彭巽吾元夕词
    彭巽吾汉宫春元夕云：“夜来风雨，摇得杨柳黄深。”此等句便是元词，去
南渡诸贤远矣。
    ○罗壶秋禁酿词
    罗壶秋木兰花慢禁酿云：“汉家糜粟诏，将不醉、饱生灵。”语极庄，却极
谑。菩萨蛮慢云：“怅别後、屏掩吴山，便楼燕月寒，鬓蝉云委。锦字无凭，付
银烛、尽烧千纸。”十二分决绝，却十二分缠绵，词人之笔，如是如是。
    ○李梅溪六么令
    六么令调情娟倩，如髫年碧玉，凝睇含颦，读之令人怅悯惘。李梅溪京中清
明云：“淡烟疏雨，香径渺啼臁Ｐ虑缁帘闲卷，燕外寒犹力。依约天涯芳草，
染得春风碧。人间陈迹。斜阳千古，几缕游丝趁飞蝶。谁向尊前起舞、又觉春如
客。翠袖折取嫣红，笑与簪华发。回首青山一点，檐外寒云叠。梨花淡白，柳花
飞絮，梦绕阑干一株雪。”此词语淡态浓，笔留神往。初春早花，方其韶令，庶
几不负此调。
    ○赵青山望海潮
    “旧话不堪长”，赵青山望海潮句。叶“长”字隽。傥易为“详”，则寻常，
无韵致矣。可悟用字之法。
    ○刘起潜菩萨蛮
    刘起潜菩萨蛮和詹天游云：“故园青草依然绿。故宫废址空乔木。狐兔穴岩
城。悠悠万感生。胡笳吹汉月。北语南人说。红紫闹东风。湖山一梦中。”仅四
十许字，而麦秀黍离之感，流溢行间。所谓满心而发，颇似包举一长调於小令中。
与天游齐天乐赠童瓮天兵後归杭阕，各极慷慨低徊之致。
    ○陆子方墙东诗馀
    陆子方墙东诗馀，点绛唇情景四首，其一云：“玉体纤柔，照人滴滴娇波溜。
填词未就。迟却窗前绣。”情景之佳，殆无逾此。墙东类稿，妾陈氏墓志铭略云：
“妾陈氏，暨阳悟空镇人。生而秀慧。里之豪馕禽焉。父靳不与。曰：‘吾女
当择才人事之。’父与余外氏同里樱往来识余，遂与归焉。余闲居八年，素不
事生业，左右散去略尽，陈独侍余无倦色。性警悟，颇涉文学。壬午春归宁，父
欲夺其志，辄誓不许。曰：‘吾死陆氏矣。’趋之而归。感微疾，卧经旬，容止
不类病人。索坡集阅之，一夕而卒。年二十有七。”子方点绛唇词，疑即为陈氏
作。陈涉文学，故能填词。子方词其二云：“齐眉相守。愿得从今后。”其四云：
“白头相守。破镜重圆後。”略与归宁趋归情事相合。
    ○姚牧庵词
    姚牧庵文章郢匠，馀事填词。菩萨蛮，中秋夜雨云：“素娥会把诗人调。衰
颜不值圆蟾照。”此题作者夥矣，“衰颜”句未经人道。浪淘沙、余年七十洪山
僧相过、言别公十馀年面颊益红润，赋此晓之云：“桃花初也笑春风。及到离披
将谢日，颜色逾红。”桃花将谢更红，经此词道破，思之信然。体物工细乃尔。
    ○颜吟竹词
    颜吟竹，南渡遗老，与须溪翁唱酬，盖气类之感也。菩萨蛮云：“江南古佳
丽。只绾年时髻。信手绾将成。从吾懒学人。”此老倔猓乃不肯作时世妆者。
浣溪沙云：“天上人间花事苦，镜中翠压四山低。又成春过据莺啼。”“据”字
未经他人如此用过。
    ○刘鼎玉词
    刘鼎玉少年游咏棋句“意重子声迟”，五字凝炼，如闻子著楸枰声。蝶恋花
送春云：“只道送春无送处。山花落得红成路。”则尤信手拈来，自成妙谛。以
松秀二字评之，宜。
    ○元诗馀
    凤林书院名儒草堂诗馀，虽录於元代，犹是南宋遗民，寄⒁Ｉ睿音节激楚。
厉太鸿比诸清湘瑶瑟。秦敦夫所云：“标放言之致，则怆怏而难怀，寄独往之思，
又郁伊而易感也。”段宏章洞仙歌咏荼蘼云：“一庭晴雪，了东风孤注。睡起浓
香占窗户。对翠蛟盘雨，白凤迎风，知谁见，愁与飞红流处。想飞琼弄玉，共驾
苍烟，欲向人间挽春住。清泪满檀心，如此江山，都付与、斜阳杜宇。是曾约梅
花带春来，又自趁梨花，送春归去。”起调以前人“开到荼蘼花事了”诗意为故
国铜驼之感。“睡起”句言南宋湖山歌舞，皆在睡梦中，即南唐史虚白所谓“风
雨揭却屋，浑家醉未知”也。“翠蛟白凤”是留梦炎一辈。“飞琼弄玉”，是信
国文公及其以次诸贤。“清泪满擅心”，新亭之泪也。歇拍云云，不挥返日之戈，
翻落下井之石，为新朝而推刃故国者，方自诩为识时豪杰。哀莫大於心死，读先
生此词，犹有天良触发否乎。词能为悱恻，而不能为激昂。盖当是时，南宋无复
中兴之望。馀生薇葛，歌啸都非。我安适归，忍与终古。安得“琼楼玉宇”，无
恙高寒，又安得尺寸干净土，著我铁拨铜琶，唱“大江东去”耶。
    ○曾允元水龙吟
    作慢词起处，必须笼罩全阕。近人辄作景语徐引，乃至意浅笔弱，非法甚矣。
元曾允元为草堂诗馀之殿。其水龙吟春梦起调云：“日高深院无人，杨花扑帐春
云暖。”从题前摄起题神。已下逐层意境，自能迤逦入胜。其过拍云：“尽云山
烟水，柔情一缕，又暗逐、金鞍远。”尤极远离惝耍非雾非花之妙。
    ○曾鸥江点绛唇
    曾鸥江点绛唇後段云：“来是春初，去是春将老。长亭道。一般芳草。只有
归时好。”看似毫不吃力，政恐南北宋名家未易道得。所谓自然从追琢中出也。
    ○益斋长短句
    李齐贤字仲思，辽时高丽国人，有益斋长短句。鹧鸪天云：“饮中妙诀人如
问，会得吹笙便可工。”宋谚谓“吹笙”为“窃尝”。芦川词浣溪沙序云：“范
才元自酿，色香玉如，直与绿萼梅同调，宛然京洛风味也。因名曰萼绿春，且作
一首。谚以‘窃尝’为‘吹笙’云。”词後段“竹叶传杯惊老眼，松醪题赋倒纶
巾。须防银字暖朱唇。”“窃尝”，尝酒也，故末句云云。仲思居中国久，词用
当时谚语，略与张仲宗意同，资谐笑云尔。织馀琐述云：“乐器竹制者唯笙，用
吸气吸之，恒轻，故以喻‘窃尝’。”
    ○益斋词不愧名家
    益斋词，太常引暮行云：“灯火小於萤。人不见、苔扉半扃。”人月圆，马
嵬效吴彦高云：“小颦中有，渔阳胡马，惊破霓裳。”菩萨蛮，舟次青神云：
“夜深篷底宿。暗浪鸣琴筑。”巫山一段云，山市晴岚云：“隔溪何处鹧鸪鸣。
云日翳还明。”前调黄桥晚照云：“夕阳行路却回头。红树五陵秋。”此等句，
置之两宋名家词中，亦庶几无愧色。
    ○益斋词写景极工
    益斋词写景极工。巫山一段云，远浦归帆云：“云帆片片趁风开。远映碧山
来。”笔姿灵活，得帆随湘转之妙。北山烟雨云：“岩树浓凝翠。溪花乱泛红。
断虹残照有无中。一鸟没长空。”“浓凝”“乱泛”，叠韵对双声，与史邦卿
“因风飞絮，照花斜阳”句同，益斋乃无心巧合耳。
    ○刘云闲词
    刘云闲虞美人，春残念远云：“子规解劝春归去。春亦无心住。”下句淡而
松，却未易道得。并上句“解劝”“解”字，亦为之有精神。窃谓词学自宋迄元，
乃至云闲等辈，清妍婉润，未坠方雅之遗。亦犹书法自六朝迄唐，至褚登善、徐
季海辈，馀韵犹存，风格毋容稍降矣。设令元贤继起者，不为词变为曲，风会所
转移，俾肆力於椅声，以语南渡名家，何遽多让。云闲辈所诣止此，岂曰其才限
之耶。
    ○周梅心禁酒词
    周梅心鹧鸪天，为禁酒作云：“曾唱阳关送客时。临歧借酒话分离。如何酒
被多情苦。却唱阳关去别伊。”句中有韵，能使无情有情，且若有甚深之情。是
深於情，工於言情者，由意境酝酿得来，非小慧为词之比。
    ○王山樵阮郎归
    王山樵阮郎归云：“别时言语总伤心。何曾一字真。”前人或摘为警句。余
嫌其说得太尽，且心、真非韵。
    ○萧汉杰菩萨蛮
    萧汉杰菩萨蛮春雨云：“今夜欠添衣。那人知不知。”国朝郭{鹿各}浪淘沙
云：“袖珍衣刚换又增绵。只是别来珍重意，不为春寒。”何尝不婉丽可喜。古
今人不相及，当於此等句参之。
    ○萧吟所浪淘沙
    萧吟所浪淘沙中秋雨云：“贫得今年无月看，留滞江城。”贫字入词夥矣，
未有更新於此者。无月非贫者所独，即亦何加於贫。所谓愈无理愈佳。词中固有
此一境。唯此等句以肆口而成为佳。若有意为之，则纤矣。菩萨蛮春雨云：“烟
雨湿阑干。杏花惊蛰寒。”“惊蛰”入词，仅见，而句乃特韵。
    ○彭会心念奴娇
    彭会心念奴娇，秋日牡丹云：“莺燕无情庭院悄，愁满阑干苔积。宫锦尊前，
霓裳月下，梦亦无消息。”词旨凄绝。仿佛贞元朝士，白发重来，上阳宫人，青
灯拥髻。
    ○彭会心拜星月慢
    彭会心拜星月慢，祠壁宫姬控弦可念末段云：“多生不得丹青意，重来又、
花锁长门闭。到夜永、笙鹤归时，月明天似水。”去路缥缈中仍收束完密，神不
外散，是为断轮手。世之以空泛写景语为“江上峰青”者，直未喻个中甘苦也。
    ○虞道园风入松
    虞道园风入松，寄柯敬仲“画堂红袖倚清酣”阕歇拍“报道先生归也，杏花
春雨江南”云云。此词当时传唱甚盛。宋俞国宝“一春长费赏花钱”阕，体格於
虞词为近，鲜翠流丽而已，亦复脍炙人口。此文字所以贵入时也。道园别有此调
为莆田寿云：“频年清夜肯相过。春碧卷红蠃。画檐几度徘徊月，梁园迥、无复
鸣珂。门外雪深三尺。窗中翠浅双蛾。旧家丹荔锦交柯。新玉紫峰。长安日
近天涯远，行云梦、不到江波。欲度新词为寿，先生待教谁歌。”此词意境较沈
淡，便不如前词悦人口耳，奈何。
    ○宋显夫贺新凉
    宋显夫贺新凉，除复听雨轩云：“暗度松筠时淅沥，恍吴娃、昵枕传私语。”
昔贤听雨词夥矣，此意未经道过。菩萨蛮，丹阳道中云：“何处最多情，练湖秋
水明。”视杨升庵“塘水初澄似玉容”句，微妙略同，而超逸过之。非非心绝世，
曷克领会到此。虞美人，雨中观梅云：“玉人谁使似冰肌。酒罢歌阑，一响又相
思。”句亦清丽绝伦。
    ○邵词脱化韩诗
    韩致尧诗“树头蜂抱花颚落，池面鱼吹柳絮行”，邵复孺词“鱼吹翠浪柳花
行”，由韩诗脱化耶。抑与韩ウ合耶。刘桂隐满庭芳赋萍云：“乳鸳行破，一瞬
沦漪。”非胸次无一点尘，此景未易会得。静深中生明妙矣。邵句小而不纤，最
有生气，却稍不逮桂隐，近於精诣入神。
    ○许有壬圭塘乐府
    许文忠（有壬）圭塘乐府，元词中上驷也。沁园春云：“看平湖秋碧，净随
天去。乱峰烟翠，飞入窗来。”又云：“且清尊素瑟，半庭花影。芒鞋竹杖，十
里松阴。”又云：“爱朔云边雪，一声寒角。平沙细草，几点飞鸿。”以景胜也。
木兰花慢云：“扁舟采菱歌断，但一泓寒碧画桥平。”水龙吟过黄河云：“鼓
茫茫万里，棹歌声，响凝空碧。”满江红云：“木落霜清，水底见、金陵城郭。”
石州慢云：“画出断肠时，满斜阳烟树。”以境胜也。水龙吟，题贾氏白云楼云：
“本是无心，宁知下士，有人延伫。”鹊桥仙云：“长安多少晓鸡声，管不到、
江南春睡。”南乡子云：“回首林虑千万丈。嶙刚。不效修蛾一点颦。”满江红
次李沁州韵云：“有一官更比在家时，添幽寂。”贺新郎，南城怀古云：“野水
芙蓉香寂寞，犹似当年怨女。”浣溪沙云：“闲人庭院甚宜苔。”沁园春云：
“神仙远，有桃花流水，便到天台。”以意胜也。水调歌头，即席赠高辛甫云：
“浩荡云山烟水，寥落晨星霜木，如子已无多。”以度胜也。
    ○蜕岩摸鱼儿
    蜕岩词摸鱼儿，王季境湖亭莲花中，双头一枝，邀予同赏，而为人折去。季
境怅然，请赋云：“吴娃小艇应偷采，一道绿萍犹碎。”扫花游落红云：“一帘
昼永。绿阴阴尚有，绛趺痕凝。”并是真实情景，寓於忘言之顷，至静之中。非
胸中无一点尘，未易领会得到。蜕翁笔能达出。新而不纤，虽浅语，却有深致。
倚声家於小处规无古人，此等句即金针之度矣。
    ○袁静春烛影摇红
    袁静春烛影摇红云：“凤钗频误踏青期，寂寞墙阴冷。”下句略不刷色，却
境静而有韵。台城路云：“但诗恼东阳，病添中散。”清姒喜其属对稳称。
    ○张欠蚯迤嚼
    张欠蚬派嚼指，清平乐春寒云：“韶光已近春分。小桃犹谒痕。”“凇
犹言不放也。与“馀寒犹勒一分花”之“勒”略同。“凇弊秩氪式黾。
    ○张欠蚵江红
    古山满江红云：“七碗波涛翻白雪，一枰冰雹消长日。”水龙吟云：“茶瓯
雪卷，纹楸雹响，醉魂初醒。”以冰雹形容棋声之清脆，颇得其似。曩余有句云：
“雪声清似美人琴。”盖尔雅所云霄雪也。
    ○张欠蛱常引
    寿词难得佳句，尤易入俗。古山太常引，寿高丞相自上都分省回云：“报国
与忧时。怎瞒得、星星鬓丝。”水龙吟，为何相寿云：“要年年霖雨，变为醇酎，
共苍生醉。”此等句浑雅而近朴厚，虽寿词亦可存。
    ○倪云林太常引
    倪云林太常引，寿彝斋云：“柳阴濯足水侵矶。香度野蔷薇。芳草绿萋萋。
问何事、王孙未归。一壶浊酒，一声清唱，帘幕燕双飞。风暖试轻衣。介眉寿、
遥瞻翠微。”寿词如此著笔，脱然畦封，方雅超逸，“寿”字只於结处一点，可
以为法。
    ○顾仲瑛青玉案
    顾仲瑛青玉案过拍云：“晴日朝来升屋角。树头幽鸟，对调新语，语罢双飞
却。”眼前景物，涉笔成趣，犹在宋人范围之中。歇拍“可恨在狂风空自恶。晓
来一阵，晚来一阵，难道都吹落”云云，即堕元词藩篱。再稍纤弱，即成曲矣。
元明人词，亦复不无可采，视抉择何如耳。
    ○萧东父齐天乐
    萧东父齐天乐云：“软玉分酰腻云侵枕，犹忆喷兰低语。”稼艳极矣，却
不堕恶趣。下云：“如今最苦。甚怕见灯昏，梦游间阻。”极合疏密相间之法。
    ○赵待制烛影摇红
    清真词“最苦梦魂，今宵不到伊行”，“天便教人，霎时相见何妨”等句，
愈质愈厚。赵待制烛影摇红云：“莫恨蓝桥路远，有心时、终须再见。”略得其
似。待制词以婉丽胜，似此句不能有二也。
    ○赵待制蝶恋花
    赵待制蝶恋花云：“别久啼多音信少。应是娇波，不似当年好。”人月圆云：
“别时犹记，眸盈秋水，泪湿春罗。”并从秦淮海“也应似旧，盈盈秋水，淡淡
春山”句也，可谓善於变化。
    ○贞素斋词
    元舒道原（ν），官台州学正，所著贞素斋词，小重山端午云：“碧艾香蒲
处处忙。论证家儿共女、庆端阳。细缠五色臂丝长。空惆怅，谁复吊沅湘。往事
莫论量。千年忠义气，日星光。离骚读罢总堪伤。无人解，树转午阴凉。”又有
诗云：“湖海半生客，乾坤一布衣。义哉周伯叔，饱食首阳薇。”其寄⑷绱恕
其弟士谦（逊）著可庵诗馀。木兰花慢寿贞素兄云：“回头十年如梦，看园花、
灼灼几春妍。争似苍苍松柏，岁寒同保贞坚。”二舒盖元室遗臣抗节不仕者。伏
读四库书目舒ν贞素斋集提要，“贞素斋集八卷，元舒ν撰。ν字道原，绩溪人。
至元丁丑，江东宪使，辟为贵池教谕。秩满调丹徒。至正庚寅，转台州路学正。
以道梗不赴。归隐山中。明兴，屡召不出。名所居曰贞素斋，著自守之志也。所
著有古淡稿、华阳集，今皆不传。此本乃嘉靖中其曾孙旭、玄孙孔昭等所辑，绩
溪知县遂宁赵春所刊。其文章颇有法律，诗则纵横排宕，不尚纤巧织组之习。七
言古体，尤为擅场。卷首有ν自序及自作小传，均以陶潜自比，而其文乃多公布
明功德。盖元纲失双，海水群飞，有德者兴，人归天与，原无所容其怨尤。特遗
老孤臣，义存故主，自抱其区区之志耳。ν不忘旧国之恩，为出处之正。不掩新
朝之美，亦是非之公，固未可与剧秦美新一例而论也。”云云。窃谓提要之作，
时代距国初未远。以奖许舒ν之言为响化输诚者劝。其实如ν其人，对於新朝歌
功诵德，殊不可必。亦如元遗山入元初，其心何尝不可大白於天下。唯是寄书耶
律，荐举人材，亦复蛇足。凡此诚不足为盛德累，窃意不如并此而无之。尤一後
人援以自解，乃至变本加厉，讵非二公之遗憾哉。
    ○龟巢老人词
    龟巢老人词，贺圣朝和马公振留别云：“如今相见，衰颜醉酒，似经霜红树。”
衰老乱离之感，言之蕴藉乃尔，令人消魂欲绝。
    ○邱长春嫦词
    邱长春嫦词，十九作道家语，亦有精警清切之句。无俗念枰棋云：“初似
海上江边，三三五五，乱鹤群鸦出。打节冲关成阵势，错杂蛟龙蟠屈。”前调月
云：“露结霜凝，金华玉润，淡荡何飘逸。”其形容棋势，如见开奁落子时。淡
荡飘逸，尤能写出月之神韵。向来赋此二题者，殆未曾有。

    ●卷四
    ○意内言外
    意内言外，词家之恒言也。韵会举要引说文作“音内言外”，当是所见宋本
如是。以训诗词之词，於谊殊优。凡物在内者恒先，在外者恒後。词必先有调，
而後以词填之。调即音也。亦有自度腔者，先随意为长短句，後勰以律。然律不
外正宫、侧商等名，则亦先有而在内者也。凡人闻歌词，接於耳，即知其言。至
其调或宫或商，则必审辨而始知。是其在内之徵也。唯其在内而难知，故古云知
音者希也。
    ○唐词三首
    唐人词三首，永观堂为余书扇头。望江南云：“天上月，遥望似一团银。夜
久更阑风渐紧，以奴吹散月边云。照见附心人。”前调云：“五梁台上月，一片
玉无暇。以里看归西□去，横云出来不敢遮。绕天涯。”菩萨蛮云：“自从
宇宙光戈戟。狼烟处处獯天黑。早晚竖金骓。休磨战马蹄。淼淼三江小。半是儒
生类。老尚逐今财。问龙门、何日开。”并识云：“词三阕，书於唐本春秋後语
纸背，今藏上虞罗氏。乐府杂录云：‘望江南始自朱岩李太尉镇浙西日，为亡伎
谢秋娘所讠巽。’”杜阳杂编亦云：“菩萨蛮乃宣宗大中初所制。明胡元瑞笔丛
据之，太白集中菩萨蛮四词为伪作。然崔令钦教坊记末，所载教坊曲名三百六十
五中，已有此二调。催令钦见唐书宰相世系表，乃隋恒农太守宣度之五世孙，是
其人当在睿、元二宗之世。其书纪事，讫於开元，亦足略推其时代。据此，则望
江南、菩萨蛮皆开元教坊旧曲。此词写於咸通间，距李赞皇镇浙西时二十馀年，
距大中末不过数年，而敦煌边地已行此二调，益知段安节与苏鹗之说，非实录也。
蕙风词隐曰：胡元瑞斥太白菩萨蛮四词为伪作，姑勿与辨。试问此伪词孰能作，
孰敢作者。未必两宋名家克办。元瑞好鄙庵，此等冒昧之谈，乃与升庵如骖之
靳，何耶。
    ○顾卞词
    全芳备祖，顾卞咏虞美人草，调虞美人云：“帐前草草军情变。月下旌旗乱。
褫衣推枕惜离情。远风吹下楚歌声。月三更。抚鞍欲上重相顾。艳态花无主。手
中莲萼凛秋霜。九泉归路是仙乡。恨茫茫。”此词见碧鸡漫志，不具作者姓名。
花草粹编署无名氏。苟无肥Т箸录，则顾卞姓名失传矣。卞唐人，抑北宋人，俟
考。
    ○花间集注
    逸老堂诗话，花间集词：“一方卵色楚南天”注：“以卵为泖，非也。”花
间集注，未之前闻。俞子客所引，作者谁氏不可考。
    ○薛昭蕴咏樱花
    中国樱花不繁而实。日本樱花繁而不实。薛昭蕴词离别难云：“摇袖立。春
风急。樱花杨柳雨凄凄。”此中国樱花也。入词殆自此始。此花以不繁，故益见
娟倩。日本樱花唯绿者最佳。其红者或繁密至八重，清气反为所掩。唯是气象华
贵，宜彼都花王奉之。
    ○花蕊夫人词
    闻见近录：“金城夫人得幸太祖，颇恃宠。一日，宴射後苑，上酌巨觥以劝
太宗。太宗顾庭下曰：‘金城夫人亲折此花来，乃饮。’上遂命之。太宗引射杀
之。”铁围山丛谈亦载此事，讹金城作花蕊，遂蒙不白之冤矣。余尝谓花蕊才调
冠时非寻常不栉者流，必无降志辱身之事。被虏北行，制采桑子词，题葭萌驿壁
云：“初离蜀道心将碎。离恨绵绵。春日如年。马上时时闻杜鹃。”甫就前段，
而为军骑促行。後有无赖子足成之云：“三千宫女莲花貌，妾最婵娟。此去朝天。
只恐君王恩爱偏。”太平清话谓花蕊至宋，尚有“十四万人齐解甲，更无一个是
男儿”之句，岂有随昶行而书此败节之语。此词後段，决非花蕊手笔，稍涉倚声
者、能辨之。按郡斋读书志云：“花蕊夫人俘输织室，以罪赐死。”乌得有宋宫
宠幸事。乡於近录、丛谈所记互异，未定孰是孰蜚。及证以晁氏之说，始决知误
在丛谈。而采桑子後段之诬，尤不辨自明，而花蕊之冤雪矣。晋王射杀花蕊夫人
事，李日华紫桃轩又缀谓是“闽人之女，南唐李煜选入宫。煜降，宋祖劈之”云
云。此又一说。据此则亦必非作宫词之花蕊夫人也。
    ○刘吉甫满庭芳
    阳春白雪，刘吉甫（颉）满庭芳云：“莺老梅黄，水寒烟淡，断香谁与添温。
宝脸跎希花影伴芳尊。细细轻帘半卷，冯阑对、山色黄昏。人千里，小楼幽草，
何处梦王孙。十年羁旅兴，舟前水驿，马上烟村。记小亭香墨，题恨犹存。几夜
江湖旧梦，空凄怨、多少销魂。归鸦被、角声惊起，微雨暗重门。”赵立之云：
“此词宛有淮海风味，惜不名世。”陶氏词综补遗，刘颉一家，即据阳春白雪采
录。小传云：“字吉甫。宋诗纪事，吉甫入元痰臣。”陶又按：“临汉隐居诗
话，载杨文公谈苑言，本朝武人多能诗。刘吉甫云：‘一箭不中鹄，五湖归钓鱼。’
大年称其豪。据此，则吉甫曾官武职”云云。是合作满庭芳词之刘颉、入元痰
籍之刘吉甫、官武职而能诗之刘吉甫为一人矣。考元痰臣原先：馀官一百七十
七人，刘吉甫次九十三。武臣二十五人，无刘吉甫名。元痰橙舜：刘吉甫，元
符中累官承务郎致仕。坐元符末应诏上书，言多诋讥，降官，责远小处监当。崇
宁三年入党籍邪上第八人。夫入党籍之刘吉甫，既舾呷环俏渲耙印Ｆ涔俪形窭桑
乃在元符中。考宋史杨亿传，亿卒於天禧四年，下距元符元年，凡七十八年。彼
杨文公者，安得预见刘吉甫之诗而称之乎。可知官武职而能诗之刘吉甫，必非入
元痰臣之刘吉甫矣。而此二人者，又皆非作满庭芳词之刘吉甫。何也。彼固名
颉字吉甫，非名吉甫也。元痰臣原先，断无书字不书名之例。杨文公谈苑，本
朝武人多能诗句下刘吉甫云句上，有若曹翰句“曾经国难穿金甲，不为家贫卖宝
刀”云云。陶按语略而弗具耳。杨於曹既称名，讵於刘独称字。彼二人皆名吉甫，
於名颉者奚与焉。陈藏一话腴云：“郴之桂阳县东，有庙曰九江王，所祀之思，
乃英布、吴芮、共敖也。绍兴间，刘颉为守。乃谓九江王项羽所伪封。芮、敖追
义帝，而布杀之。放弑之贼，岂容庙食，遂毁之。”此为郴州守之刘颉，其即作
满庭芳之刘颉乎。仍未敢据以实小传也。细审满庭芳词，风格亦於南宋为近。
    ○初寮词
    毛子晋跋初寮词云：“履道由东观入掖垣，由乌府至鳌禁，皆天下第一。或
谓其受知於蔡元长，密荐於上，故恩遇如此。”又云：“或云：初为东坡门下士，
其後附蔡叛苏。”又幼老春秋云：“王安中以文章有时名，交结蔡攸。攸引入禁
中，赐咽，作双飞玉燕诗。”今就二说考证之。毛跋一曰或谓，再曰或云，殆传
疑之词，未可深信。赐咽赋诗，事诚有之，讵必蔡攸引入耶。宋史安中本传“有
徐湔撸以增广鼓铸之说媚於蔡京。京奏遣浯胫枚南九路铜事，且令搜访宝货。
渫蓟婵右保增旧几十倍，且请开洪州严阳山坑，迫有司承岁额数千两。其所烹
炼，实得铢两而已。涫跚睿乃妄请得希世珍异与古之宝器，乞归书艺局。京主
其言。安中独论淦凵先畔拢宜令九路监司覆之。渚沟米铩Ｊ鄙戏较缟裣芍事，
蔡京引方士王仔昔以妖术见，朝臣戚里，夤缘关通。安中疏请自今招延山林道术
之事，当责所属保任，宣召出入，必令察视其所经由，仍申严臣庶往还之禁。并
言京欺君僭上蠹国害民数事。上悚然纳之。已而再疏京罪。上曰，本欲即行卿章，
以近天宁节，俟过此，当为卿罢京。京伺知之，大惧。其子攸旦夕侍禁中泣拜恳
祈。上为迁安中翰林学士，又迁承旨”云云。安中对於蔡京，屡持异议，再疏劾
京，乃至京惧攸泣，而谓附京结攸者顾如是乎。二家之说，何与史传迥异如是。
    ○崇宁初无徵调
    叶少蕴避暑录话言：“崇宁初，大乐无徵调。蔡京徇议者请，欲补其阙。教
坊大使丁仙现云：‘音已久亡，不宜妄作。’京不听，遂使他工为之。逾旬得数
曲，即黄河清之类。京喜极，召众工试按，使仙现在旁听之。乐阕，问何如。仙
现曰：‘曲甚好，只是落韵。盖末音寄煞他调，俗所谓落腔是也。’”按宋史乐
志：“政和初，命大晟府政用大晟律，其声下唐乐已两律。然刘敝褂盟谓中声
八寸七分游之，又作匏、笙、埙、篪，皆入夷部。至於徵招、角招，终不得其
本均，大率皆假之以见徵音。然其曲谱颇和美，故一时盛行於天下。然教坊乐工
嫉之如雠。其後蔡攸氵复与教坊用事乐工附会，又上唐谱徵、角二声，遂再命教
坊制曲。谱既成，亦不克行而止。”云云。今据叶少蕴之言，是当时所制曲，
舾哂形窗玻故不克行，非缘教坊乐工嫉之如雠也。
    ○西施死於水
    明杨升庵外集：“世传西施随范蠡去，不见所出。只因杜牧‘西子下姑苏，
一舸逐鸱夷’之句而附会也。予窃疑之未有可证，以折其是非。一日，读墨子曰：
‘吴起之裂，其功也。西施之沈，其美也。’喜曰：‘此吴亡之後，西施亦死於
水，不从范蠡去之一证。墨子去吴越之世甚近，所书得其真。然犹恐牧之别有见。
後检修文御览，见引吴越春秋逸篇云：‘吴王亡後，越浮西施於江，令随鸱夷以
终。’乃笑曰：此事正与墨子合。杜牧未精审，一时趁笔之过也。盖吴既灭，即
沈西施於江。浮，沈也、反言耳。随鸱夷者，子胥之谮死，西施有焉。胥死，盛
以鸱夷。今沈西施，所以报子胥之忠，故曰随鸱夷以终。范蠡去越，亦号鸱夷子。
杜牧遂以子胥鸱夷为范蠡之鸱夷，乃影讠巽此事，以坠後人於疑纲也”云云。曩
余辑祥福集，尝据以辨西施随范蠡游五湖之诬。比阅董仲达［颖］薄媚西子词，
［见乐府雅词］其第六歇拍云：“哀诚屡吐，甬东分赐。垂暮日，置荒隅，心知
愧。宝锷红委。鸾存凤去，孤负恩怜情，不似虞姬。尚望论功，荣还故里。降令
曰、吴亡赦汝，越与吴何异。吴正怨，越方疑。从公论，合去妖类。蛾眉宛转，
竟殒鲛绡，香骨委尘泥。渺渺姑苏，荒芜鹿戏。”此词亦谓吴亡，越杀西施，其
曰：“鲛绡香骨委尘泥。”又曰：“渺渺姑苏”，似亦含有沈之於江之意。与升
庵所引墨子及吴越春秋逸篇之言政合。仲达宋人，如此云云，必有所本。则为西
子辨诬，又益一证。当补入祥福集。
    ○生查子误入朱淑真集
    欧阳永叔生查子元夕词，误入朱淑真集。升庵引之，谓非良家妇所宜。钦定
四库全书提要，辨之详矣。魏端礼断肠集序云：“骚岁父母失审，嫁为市井民妻，
一生抑郁不得志。”升庵之说，实原於此。今据集中诗［余藏肠集，鲍氵录饮手
校本，巴陵方氏碧琳郎馆景元钞本。又从宋元百家诗、後村千家诗、名媛诗归
暨各撰本辑补遗一卷。］及它书考之。淑真自号幽栖居士，钱塘人。［四库提要。
］或曰海宁人，文公侄女，［古今女史。］居宝康巷。［西湖游览志：在涌金门
内，如意桥北。］或曰钱塘下里人，世居桃村。［全浙诗话。］幼警慧，善读书。
［游览志。］文章幽艳，［女史。］工绘事。［杜东原集有朱淑真梅竹图题跋。
沈石田集有题淑真画竹诗。］晓音律。［本诗答求谱云：“春Ο酽处多伤感，那
得心情事管弦。”父官浙西。绍定三年二月，淑真作隅嵬技牵有云：家君宦游
浙西，好拾清玩。凡可人意者，虽重购不惜也。［池北偶谈。］其家有东园、西
园、西楼、水阁、桂堂、依绿亭诸胜。［本诗晚春会东园云：“红点苔痕绿满枝，
举杯和泪送春归。仓庚有意留残景，杜宇无情恋晚晖。蝶趁落花盘地舞，燕随柳
絮入帘飞。醉中曾记题诗处，临水人家半掩扉”。春游西园云：“闲步西园里，
春风明媚天。蝶疑庄叟梦，絮忆谢娘联。蹋草翠茵软，看花红锦鲜。徘徊林影下，
欲去又依然。”西楼纳凉云：“小阁对芙蕖，嚣尘一点无。水风凉枕簟，雪葛爽
肌肤。”夏日游水阁云“澹红衫子透肌肤。夏日初长板阁虚。独自凭阑无个事，
水风凉处读残书。”纳凉桂堂云：“微凉待月画楼西。风递荷香拂面吹。先自桂
堂无暑气，那堪人唱雪堂词。”夜留依绿亭云：“水鸟栖烟夜不喧。风传宫漏到
湖边。三更好月十分魄万里无云一样天。”案各诗所云，如长日读书，夜凉待月，
舾呤羌以坝紊颓榫啊Ｊ缯嫠作，多思亲念远之意，此独不然。依绿亭云“风传
宫漏到湖边”，当是寓钱塘作、不在于归後也。］夫家姓氏失考。似初应礼部试，
［本诗、贺人移学东轩云：“一轩潇洒正东偏，屏弃嚣尘聚简篇。美璞莫辞雕作
器，涓流终见积成渊。谢班难继予惭甚，颜孟堪希子勉旃。鸿秸羽仪当养就，飞
胜早晚看冲天。”送人赴礼部试云：“春闱报罢已三年，又向西风促去鞭。屡鼓
莫嫌非作气，一飞当自卜冲天。贾生少达终何遇，马援才高老更坚。大抵功名无
早晚，平津今见起甏ā！卑付诗似赠外之作。］其後官江南者。［本诗、春日
书怀云：“从宦东西不自由，亲帏千里泪长流。”寒食咏怀云：“江南寒食更风
流，丝管纷纷逐胜游。春色眼前无限好，思亲怀土自多愁。”案二诗言亲帏千里，
思亲怀土，当是于归後作。］淑真从宦，常往来吴、越、荆、楚间。［本诗、舟
行即事其六云：“岁暮天涯客异乡，扁舟今又渡潇湘”。题斗野亭云“地分吴楚
界，人在斗牛中。”案舟行即事其二云：“白云遥望有亲庐。”其四云：“目断
亲帏瞻不到”。其七云“庭闱献寿阻传杯。”又，秋日得书云：“已有归宁约。”
足为于归後远离之舾咧ぃ荨Ｓ朐布妻魏氏为词友，［御选历代诗馀词人姓氏。
］尝会魏席上，赋小鬟妙舞，以飞雪满群山为韵，作五绝句。又宴谢夫人堂有诗，
今并载集中。淑真生平大略如此。旧说悠廖，其说有三。其父既曰宦游，又当留
意清玩，东园诸作，可想见其家世，何至下嫁庸夫，一证也。市井民妻，何得有
从宦东西之事，二廖也。［案本诗，江上阻风云：“拨闷喜陪尊有酒，供厨不虑
食无钱。”酒醒云：“梦回酒醒嚼盂冰，侍女贪眠唤不应。”睡起云：“侍儿全
不知人意，犹把梅花插一枝。”淑真诗，凡言起居服御，绝类大家口吻，不同市
井民妻。若近日西青散记所载贺双卿诗词则诚村僻小家语矣。］魏、谢大家，岂
友驵妇，三证也。淑真之诗，其词婉而意苦，委曲而难明。当时事迹，别无记载
可考。以意揣之，或者其夫远宦，淑真未必皆从。容有窦滔阳台之事，未可知也。
［本诗恨春云：“春光正好多风雨。恩爱方深柰别离。”初夏云：“待封一掬伤
心泪，寄与南楼薄幸人。”梅窗书事云：“清香未寄江南梦，偏恼幽闺独睡人。”
惜春云：“愿教青帝长为主，莫遗纷纷点翠苔。”愁怀云：“鸥鹭鸳鸯作一池，
须知羽翼不相宜。东君是与花为主，一任多生连理枝。”案愁怀一首，大似讽夫
纳姬之作。近有才妇讽夫纳姬诗云：“荷叶与荷花，红绿两相配。鸳鸯自有群，
鸥鹭草入队。”政与此诗暗合。游览志馀改後二句作“东君不与花为主，何以休
生连理枝”。以为厌薄其夫之佐证。何乐为此，其心地殆不可知。］它如思亲、
感旧诸什，意各有指。以证断肠之名，［案淑真殁後，端礼辑其诗词，名曰断肠
集，非淑真自名也。］尤为非是。生查子词，今载庐陵集第一百三十一卷，［四
库提要］宋曾改过乐府雅词、明陈耀文花草粹编，并作永叔。改过录欧词特慎。
雅词序云：“当时或作艳曲，廖为公词，今悉删除。”此阕适在选中，其为欧词
明甚。余昔倏碳彻鸥笪纯瘫径铣Υ剩跋语中详记之。兹复箸於篇。
    ○朱淑真菊花诗
    曩余讠巽词话，辨朱淑真生查子之诬，多据集中诗比勘事实。沈匏庐先生瑟
榭丛谈云：“淑真菊花诗‘宁可抱香枝上老，不随黄叶舞秋风’实郑所南自题画
菊‘宁可枝头抱香死，何曾吹落北风中’二语所本。志节叭唬即此可见。”其
论亦据本诗，足补余所未备，亟记之。
    ○朱淑真北宋人
    朱淑真词，自来选家列之南宋，谓是文公侄女，或且以为元人，其误甚矣。
淑真与曾布妻魏氏为词友。曾布贵盛，丁元桃葬幔崇宁以前，大观元年卒。淑
真为布妻之友，则是北宋人无疑。李易安时代，犹稍後於淑真。即以词格论，淑
真清空婉约，纯乎北宋。易安笔情近浓至，意境较沈博，下开南宋风气，非所诣
不相若，则时会为之也。池北偶谈谓淑真隅嵬技牵作於绍定三年。绍定当是绍
圣之误。绍定、理宗改元，已近南宋末季。浙地隶辇毂久矣。记云：“家君宦游
浙西。”临安亦浙西，讵容有此称耶。
    ○朱淑真书有拓本
    玉台名翰，元题香闺秀翰，崂钆史徐范所藏墨迹。［范为白榆山人贞木女
兄，跛足，不字，自号蹇媛。］凡晋卫茂漪、唐吴采鸾、薛洪度，宋胡惠斋、张
妙静，元管仲姬，明叶琼章、柳如是八家。旧尚有长孙后、朱淑真、沈清友、曹
比玉四家，已佚。卷尾当湖沈彩跋，［彩字虹屏，陆ピ妾。］亦残缺，馀皆完好。
向藏嘉兴冯氏石经阁。道光壬辰，宜兴程朗岑大令［璋］借勒上石。乱後逸亭金
氏得之。余顷得标本甚精。立朱淑真书残石，别藏某氏者，亦得拓本。［正书二
十行，不全，字径三分。］淑真书银钩精楷，摘录世说“贤媛”一门，涉笔成趣，
无非懿行嘉言，而谓驵妇能之耶。“柳梢、月上”之诬，尤不辩自明矣。
    ○易安居士小像
    易安居士三十一岁小像立轴，藏诸城某氏。诸城，古东武，明诚乡里也。余
与半塘各得模本。易安手幽兰一枝，［兰塘所藏，改画菊花。］右方政和甲午，
德父题辞。［“清丽其词，端庄其品，归去来兮，真堪偕隐”。］左方吴宽、李
澄中各题七绝一首。按沈匏庐先生［涛］瑟榭丛谈“长白普次云太守［俊］，出
所藏元人画李易安小照索题，余为赋二绝句”云云，未知即此本否。［易安别有
荼蘼春去小影。］
    ○云巢奇石
    易安照初临本，诸城王竹吾前辈［志修］旧藏。竹吾又蓄一奇石，高五尺，
玲珑透豁，上有“云巢”二字分书。下刻“辛卯九月，德父、易安同记”。见
王氏仍园竹中。辛卯，政和改元，是年易安二十八岁。
    ○宋词人遭遇
    元以词曲取士，於载籍无徵。唯宋时词人遭遇极盛。淳熙间，御舟过断桥，
见酒肆屏风上，有风入松词。高宗称赏良久，宣问何人所作，乃太学生俞国宝也，
即日予释褐。［中兴词话。］是真以词取士矣。淳熙十年八月，上奉两殿观潮浙
江亭。太上谕令侍宴官各赋酹江月一曲。至晚进呈，以吴琚为第一。［乾淳起居
注。］是以词试从臣，且评定甲乙矣。政和癸巳，大晟乐府告成，蔡元长荐晁次
膺赴阙下。会禁中嘉莲生，进并蒂芙蓉词称旨，充大晟协律。［能改斋漫录。］
李邴少日作汉宫春，脍炙人口。时王黼为首相，忽招至东阁，开宴，延之上坐。
出家姬数十人，皆绝色。酒半，群唱是词侑觞，大醉而归。数日有馆阁之命。不
数年，遂入翰苑。［玉照新志。］是皆以词得官矣。词衰於元，唯曲盛行。士夫
精研宫律者有之，未闻君相之提<龠昌>。词曲取士之说，不知何据而云然也。
    ○望江南词诬欧公
    词苑丛谈卷十辨证有云：“王钅至默记，载欧阳公望江南双调‘江南柳，叶
小未成阴。人为丝轻那忍折，莺怜枝嫩不胜吟。留取待春深。十四五，闲抱琵琶
寻。堂上簸钱堂下走，恁时相见已留心。何况到如今。’初，欧公有盗甥之疑，
上表自白云：‘丧厥夫而无，携幼女以来归。张氏此时，年方七岁。钱穆父素
恨公，笑曰：‘正是学簸钱时也。’愚按欧公词出钱氏私志，盖钱世昭因公五代
史中多毁吴越，故诋之。此词不足信也。”［丛谈止此。］按周淙辇下纪事云：
“德寿宫刘妃，临安人。入宫为红霞帔。後拜贵妃。又有小刘妃者，以紫霞帔转
宜春郡夫人。进婕妤。复对婉容，皆有宠。宫中号妃为大刘娘子，婉容为小刘娘
子。婉容入宫时，年尚幼。德寿赐以词云：‘江南柳，嫩绿未成阴。攀折尚怜枝
叶小，黄鹏飞上力难禁。留取待春深。’［纪事止此。］德寿之词与默记所传欧
公之作，仅小异耳。钱世昭私志称彭城王钱景臻为先王。景臻追封，当建炎二年，
世昭为景臻之孙，忄面［景臻第三子。］之犹子。以时代考之，亦南宋中叶矣。
［四库全书提要、於钱世昭、王钅至时代并未参定详舾摺＃萸砸舍崛司偷率俅
衍为双调，以诬欧公，世昭遂录入私志，王钅至因载之默记。唯钱穆父固与欧公
同时。然公词既可假，即自白之表，穆父之言，亦何不可造作之有。窃意欧阳
文集中，未必有此表也。［王幼安云：欧阳全集中有此表。］
    ○左誉词
    词苑丛谈引王仲言云：“左誉字与言，策名後藉甚宦途。钱唐幕府乐籍有张
芸女稼，色艺妙天下，誉颇顾之。如‘盈盈秋水，淡淡春山’‘帷云翦水，滴粉
搓酥’，皆为稼作。後稼委身立熏大将，易姓章，对大国。绍兴中，因觅官行阙，
暇日访西湖两山间，忽逢车舆甚盛，一丽人搴帘顾誉而颦曰：‘如今若把菱花照，
犹恐相逢是梦中。’视之，稼也。君恍然悟入，即拂衣东渡，一意空门。”按中
兴战功录：“张俊之爱妾张氏，即杭妓张稼也，颇知书。柘皋之役，俊贻书属以
家事，张答书引霍去病、赵云不问家事为言，令勉报国。俊以其书进，上大喜，
亲书奖谕赐之。”乃知所谓立熏大将，即俊矣。中兴战功录，刻入江阴缪氏藕香
{移}丛书。
    ○程正伯非东坡中表
    杨升庵词品云：“程正伯，东坡中表之戚也。”毛子晋书舟词跋云：“正伯
与子瞻，中表兄弟也。”二家之说，於它书未经见。据王季平书舟词序，季平实
与正伯同时。东坡卒於建中靖国元年辛巳，季平书舟词序作於绍熙五年甲寅。上
距东坡之卒，凡九十三年。正伯与东坡，安得为中表兄弟乎。考东坡诗集送表弟
程六之楚州一首，施元之注云：“东坡母成国太夫人程氏，眉山著姓。其侄之才、
字正辅，第二。之元字德孺，第六，即楚州。之邵之懿叔，第七。”正伯之字与
懿叔约略近似，殆即中表之戚之说所由来欤。子晋不考，遂沿其讹。其不曰中表
之戚，而曰中表兄弟，又未知别有所据否矣。升庵述旧之言，本属不尽可信、此
其炙之尤者。
    ○月中桂子
    程必笏词，西江月壬辰自寿首句“天上初秋桂子”，自注：“今岁七月，
月中桂子下。”织馀琐述谓：“此典绝新，惜语焉弗详。”按宋舒岳祥阆风集，
有月中桂子记，可与程词印证。唯岁月不同。记云：“余童鍪保先祖拙斋翁夜
课余读书。会中秋，月色浩然。闻瓦上声如撒雹，甚怪之。先祖曰：”此月中桂
子也。我少时常得之天台心中。呼童子就西厢天井烛之，得二升许。其大如豫章
子，无皮，色如白玉，有纹如雀卵。其中有仁，嚼之作脂麻气味。余囊之，杂菊
花作枕。其收拾不尽散落砖罅甓缝者，旬日後，辄出树。子叶柔长如荔枝，其底
粉青色，经冬犹在，便可尺馀。儿戏不甚爱惜，徙植盆斛，往往失其所在矣。是
後未之见也。每遇中秋月明，辄忆此时事。今年五十九，对月怅然。此至清之精
英也。今若有此，定汲井花水咽下也。“”元注，是岁为丁丑，宋景炎二年，元
至元十四年“。此事唐亦有之。摭言云：”垂拱四年三月，桂子降於台州临县界，
十馀日乃止。司马盖诜、安抚使狄仁杰以闻，编之史册。”南部新书云：“杭州
灵隐山多桂树。僧曰：月中桂也。至今中秋夜，往往子坠。”脞说云：“张君房
为钱塘令，宿月轮山。寺僧报曰：桂子下塔。遽登榻望之，纷纷如烟雾。回旋成
穗，散坠如牵牛子，黄白相间。”盖屡见不一见，春夜亦有之矣。白香山忆江南
云：“江南忆，最忆是杭州。山寺月中寻桂子，郡亭枕上看潮头。”又，虔州天
竺寺诗云：“遥想吾师行道处，天香桂子落纷纷。”皆赋此事。
    ○旧刻可贵
    四印斋所刻稼轩词，覆大德广信本。木兰花慢，席上送张仲固帅兴元云：
“追亡事，今不见，但山川满目泪沾衣。”用史记淮阴侯传“臣追亡者”语。它
本“追”并作“兴”，直是臆改。此旧刻所以可贵也。
    ○辛婿工词
    宋陈成父，子汝玉，宁德人。辛弃疾持宪节来闽，闻其才名，罗致宾席，妻
以女。有和稼轩词默斋集，藏於家。见万姓统谱。辛婿工词，庶几玉润，惜所作
无传。
    ○紫霞翁题名
    临桂白龙洞，有紫霞翁题名，桂胜名胜志、谢志金石略并未载。象州郑小谷
先生［献甫］补学轩文集白龙洞记云：“壁间有‘白龙洞’三大字，其旁又有紫
霞翁题名。”则先生亲见之矣。按宋杨缵，字继翁，号守斋，又号紫霞翁，洞晓
律吕，著有作词一要，刻入姜白石［应为张玉田］词源。浩然斋雅谈云：“缵本
鄱阳洪氏，恭圣太后侄，杨石子麟孙早夭，祝为嗣。仕至司农卿、浙东帅。”不
闻有迁谪之事，不知何因游吾粤也。周公谨九日登高，徵招换头云：“肠断紫霞
深，知音远，寂寂怨琴凄调。”歇拍云：“楚山远，九辩难招，更晚烟残照。”
吾邑远在楚南，周词云云，可为霞翁游粤之证。
    ○六么令
    词名六么令，近人写作“幺”，一说当作“么”，作“幺”误。“么”是宋
乐谱字。按白石自制曲扬州慢“尽荠麦青青”“荠”字，长亭怨慢“绿深门户”
“门”字，淡黄柳“明朝又寒食”“又”字，旁谱并作“么”，［它词尚多见。
］今“上”字也。六么之“么”，未知是否即今“上”字之“么”。然作“幺”
谊亦未优，不如作“么”，较近声律家言也。
    ○通字作去声
    梦窗词，扫花游赠芸隐云：“暖逼书床，带草春摇翠露。”江神子，赋洛北
碧沼小庵云：“不放啼红，流水透宫沟。”“逼”字、宋本并作“通”，注“去
声”。作“逼”、作“透”，皆後人臆改，不知古音故也。明杨铁崖东维子集，
五月八日纪游，三十六天洞灵洞诗云：“牛车望气待箸书，螺女行厨时进供。胡
麻留饭阮郎来，林屋刺船毛父通。王生石髓堕手坚，吴客求珠空耳缝。”此诗凡
十六韵，皆“送”、“宋”韵。“通”字可作去声，此亦一证。
    ○尚友录可资考订
    明绥安廖用贤尚友录，至寻常之书也。间亦可资考订，信开卷有益矣。阳春
白雪卷四，有雷北湖好事近“梅片作团飞”云云，外集有雷春伯沁园春官满和
“问讯故园”云云。钱唐瞿氏刻本阳春白雪，卷端词人姓氏爵里，遂误分雷北湖、
雷春伯为二人。无论爵里，并其名弗详也。雷应春，字春伯，郴人。以诗擅名，
屡官监察御史。首疏时相，继忤权贵，出知全州，弗就。归隐北湖。後知临江军，
安静不扰。尝欲城新涂，以备不虞，当路阻之。及己未之乱，临江仓卒无备，人
始服其先见。所著有洞庭、玉虹、日边、盟鹤、清江诸集。偶栓尚友录得之，可
以订瞿刻阳春白雪之误。
    ○韩玉有二
    竹痛首勐冀鹑撕玉词三首，列王特起後，赵秉文前。宋有两韩玉。其一金
史有传，字温甫，北平人，明昌五年进士，官至河平军节度副使。其一绍兴初由
金挈家而南，授江淮都督府计议军事，见叶绍翁四朝见录，著有东浦词。金韩玉
字温甫者，未闻其能词也。宋韩玉东甫词一卷，刻入汲古阁六十家词。竹痛首
所录感皇酃愣与康伯可“远柳绿含烟”阕，减字木兰花赠歌者“香檀素手”阕，
贺新郎“柳外莺声碎”阕，并在卷中。可知竹臀笏魏玉为金韩玉矣。［金韩玉
不应有广东之行，与康伯可唱酬，是亦一证。］
    ○渺渺兮予怀望
    苏文忠前赤壁赋“桂棹兮兰桨。击空明兮溯流光。渺渺兮予怀。［句］望美
人兮天一方。”幼年塾诵，如此断句。比阅刘尚友养吾斋词沁园春隐括前赤壁赋，
起调云：“壬戌之秋，七月既望，苏子泛舟。”“七月”句下自注：“‘望’效
公予怀望，平读。”始知宋人读此二句，乃於“望”字断句叶韵。句各六字，亟
记之，以正幼读之误。尚友，名将孙，入元抗节不仕，须溪之肖子也。
    ○陈著凤花词
    四明陈先生［著］本堂词，有赏凤花庆春泽二首，水龙吟、声声慢各一首。
此花近今所无。本堂句云：“飞红舞翠欢迎。”又云：“怕惊尘ネ却，翠羽红翎。”
略可想见花之形色。又云：“杜鹃啼正忙时，半风半雨春悭霁。酴形垂，樱甜
初熟，梅酸微试。”则开时在暮春矣。元任士林松乡先生文集有凤花赋云：“花
出鹤林。”［当即鹤林寺。］士林字叔兀亦四明人。
    ○中州乐府刻本
    得九峰书院刻本中州乐府，每叶十六行，行十六字，连序跋共九十叶。前有
嘉靖十五年汉嘉彭汝匦颍称“中州乐府，金尚书令史元遗山集也。凡三十六人，
一百二十四首，以其父明德翁终焉。人有小叙志之。蜀左辖俨山陆先生偶得是编，
图刻之。嘉定守贵阳高登，遂刻之九峰书院。”後有属吏麻城毛凤韶跋。汲古阁
刻中州集，据明宏治刻本。刻乐府即据此本。子晋识云：“小传已见诗集，不复
赘。”殊不知邓千江、宗室文卿、张信甫、王玄佐、折元沣五人，俱未见诗中。
小叙一概删去，未免失栓。书贵旧刻，益信。钱塘丁氏善本堂所藏中州集，亦弘
治刻本，乐府亦即此本。［又一写本，并依毛氏复刻本。］弘治刻中州集，未刻
乐府。嘉靖刻乐府，不附属中州集。毛氏复刻，乃合而为一耳。
    ○中州元气集
    仁和劳氏丹铅精舍校遗山乐府，屡引中州元气集。钱竹汀先生补元史艺文志，
中州元气十册，在词曲类。是书劳犹及见，当非久佚。唯曰十册，疑是写本未刻，
故未分卷。则访求尤不易矣。晚近弁髦风雅，古书时复流通，容犹有得见之望，
未可知耳。
    ○张校本遗山乐府臆改
    遗山乐府张家晷１荆末附订误。其鹧鸪天云：“拍浮多负酒家钱。”订误
云：“钱”，元误“船”，今正。按遗山有浣溪沙云：“拍浮争赴酒船中。”可
证鹧鸪天句“船”字非误。张校臆改，误也。晋书毕卓云：“拍浮酒船中，便足
了一生。”
    ○仆散汝弼词
    金古斋仆散汝弼，字良弼，官近侍副使。风流子，过华清作云：“三郎年少
客，风流梦，绣岭蛊瑶环。看浴酒发春，海棠睡暖。笑波生媚，荔子浆寒。况此
际，曲江人不见，偃月事无端。羯鼓数声，打开蜀道。霓裳一曲，舞破潼关。马
嵬西去路，愁来无会处，但泪满关山。赖有紫囊来进，锦袜传看。叹玉笛声沈，
楼头月下。金钗信杳，天上人间。几度秋风渭水，落叶长安。”正大三年刻石临
潼县。今存。词笔藻耀高翔，极慨慷低徊之致。其“浴酒发春”，“笑波生媚”，
句法矜炼，雅近专家。唯起调云“三郎年少客”，则误甚。案唐玄宗生於光宅二
年乙酉，而杨妃以天宝四年乙酉入宫。玄宗年已六十一，何得谓“三郎年少”耶。
“但泪满关山”，“但”字衬。
    ○四雨误作四面
    苕溪渔隐丛话：“‘梨花一枝春带雨’，‘桃花乱落如红雨’，‘小院深沈
杏花雨’，‘黄梅时节家家雨’，皆古今诗词之警句也。予尝欲作一亭子，四面
皆植花一色，榜曰：‘四雨’，岂不佳哉。“贵耳集：”陈秋塘善与林邦翰论诗
及四雨句，陈谓‘梨花一枝春带雨’似茉莉花，‘珠帘暮卷西山雨’似含笑花，
‘桃花乱落如红雨’似エ卜花，王荆公以为总不如、院落深沈杏花雨‘乃似仗
花。帮翰曰：’此论不独诗评，乃花谱也。’彭巽吾词，蝶恋花云：‘四面亭前，
面面看花坐。’”读画斋丛书本元草堂诗馀，“四面”作“四雨”，当是巽吾用
胡元任或陈秋塘语。胡云：“作亭子，榜曰四雨”，尤与彭词合。作“四面”者
误也。
    ○耳重眼花
    汉书黄霸传：“霸曰：许丞廉吏，虽老尚能拜起送迎，正颇重听何伤。”
“重”，传容切。元刘敏中中庵诗馀，南乡子老病自戏云：“耳重眼花多。行则
τ危语则讹。”“耳重”即“重听”，读若“轻重”之“重”，仅见。
    ○安熙题龙首峰
    韩子通解：“伯夷哀天下之偷且以猓则服食其葛薇，逃山而死。”元安敬
仲［熙］默庵乐府，石州慢寄题龙首峰云：“拟将书剑，西山采蕨食薇，自应不
属春风管。”“采蕨食薇”改“服食葛薇”，较典雅。
    ○倚声字之始
    渔洋倚声集序云：“书成，邹子命曰倚声。陆游有言，唐自大中後，诗家日
趣浅薄，会有倚声作词者，颇摆落故态，适与六朝跌跌宕意气差近。厥义盖取诸
此。”按唐书刘禹锡传：“禹锡斥朗州司马，州接夜郎诸夷，每祠，歌竹枝鼓吹。
禹锡倚其声，作竹枝词十馀篇。”“倚声”字始此。
    ○声家
    宋人工词曲者称“声家”，曰“声党”，见碧鸡漫志。词曲曰“韵令”，见
清波杂志。唐刘宾客董氏武陵集纪：“兵兴已还，右武尚功。公卿大夫以忧济为
任，不暇器人於文什之间。故其风浸息。乐府协律，不能足新词以度曲。夜讽之
职，寂寥无纪。”“夜讽”字甚新，殆即新词度曲之谓。刘用入文，必有所本。
    ○脉脉不得语
    古诗“脉脉不得语”，宋词“脉断”字作“脉”，误。
    ○寒食禁火
    寒食禁火，相传因介之推事，犹端午竞渡，因屈原也。洪武本草堂诗馀，陆
放翁春游摩诃池，水龙吟“禁烟将近”句注云：“周礼：司ピ氏，仲春以木铎稻
徇火，禁於国中。”此别一说。
    ○顾从敬刻草堂诗馀
    明嘉靖庚寅，上海顾汝所［从敬］所刻草堂诗馀，虽剞劂未精，其所据依、
却是宋刻旧本，未经明人增羼。词後有笺者约十之三四，初学诵习最宜。

    ●卷五
    ○明词不尽纤靡伤格
    世讥明词纤靡伤格，未为允协之论。明词专家少，粗浅，芜率之失多，诚不
足当宋元之续。唯是纤靡伤格，若祝希哲、汤义仍、［义仍工曲，词则敝甚。］
施子野辈，偻指不过数家，何至为全体诟病。洎乎晚季，夏节愍、陈忠裕、彭茗
斋、王凄斋诸贤，含婀娜於刚健，有风骚之遗则，庶几纤靡者之药石矣。国初曾
王孙、聂先辑百名家词，多沈著浓厚之作，明贤之流风馀韵犹有存者。词格纤靡，
实始於康熙中。倚声一集，有以启之。集中所录小慧侧艳之词，十居八九。王阮
亭、邹程村同操选政，程村实主之，引阮亭为重云尔。而为当代钜公，遂足转移
风气。世知阮亭论诗以神韵为宗，明清之间，计格为之一变。而词格之变，亦自
⑷钔ぶ名始，则罕知之。而执明人为之任咎，讵不诬乎。
    ○陈大声词
    陈大声词、全明不能有二。坐隐先生草堂馀意，甲辰春，半塘假去，即付手
民，盖亦契赏之至。写样甫竞，半塘自扬之苏，婴疾遽<歹勿>。元书及样本并失
去，不复可求。其词境约略在余心目中，兼乐章之敷腴，清真之沈著，漱玉之绵
丽。南渡作者，非上驷未易方驾。明词往往为人指摘，一陈先生推开百瑕而有馀。
是书失传，明词之不幸，半塘之隐恫矣。大声名铎，别号七一居士；下邳人，家
上元，睢宁伯陈文曾孙。正德间，袭济州卫指挥。有秋碧轩集五卷、香月亭集、
［卷数未详。］秋碧乐府二卷、梨云寄傲词、草堂馀意各一卷。［余所得钜帙逾
百叶，卷数不复记忆。］并见千顷堂书目。大声精研宫律，人称“乐王”。又善
谑，尝居京师，戏仿月令云云，见顾起元客座赘语。又有四时曲，与徐髯仙联句。
    ○杨用修杜撰李後主词
    杨用修席芬名阀，涉笔瑰丽。自负见闻赅博，不恤杜讠巽肆欺。迹其忍俊不
禁，信有奇思妙语，非寻常才俊所及。尝云：李後主捣练子“深院静”、“云鬓
乱”二阕，曩见一旧本，并是鹧鸪天：“塘水初澄似玉容。所思犹在别离中。谁
知九月初三夜，露似珍珠月似弓。深院静，小庭空。断续声随断续风。无奈夜长
人不寐，数声和月到帘拢。”“节候虽佳景渐阑。吴绫已暖越罗寒。朱扉日暮无
风掩，一树藤花独自看。云鬓乱，晚妆残。带恨眉儿远岫攒。斜托香腮春笋嫩，
为谁和泪倚阑干。”以“塘水初澄”比方玉容，其为妙肖，匪夷所思。“云鬓乱”
阕前段，尤能以画家白描法，形容一极贞静之思妇。绫罗间之暖寒，非深闺弱质，
工愁善感者，体会不到。“一树藤花”，确是人家庭院景物。曰“独自看”，其
殆白华之诗，无营无欲之旨乎。“扉无风而自掩”，境至清寂，无一点尘。如此
云云。可知“远岫眉攒”“倚阑和泪”，皆是至真至正之情，有合风人之旨。即
词境词格亦与之俱高。虽重光复起，宜无间然。或犹讥其响壁虚造，宁非固欤。
    ○王泰际词
    宇内无情物，莫如山水。眼前循山一径，行水片帆，乃至目极不到，即是天
溽。古今别离人，何一非山水为之闲阻。明王泰际浪淘沙云：“多应身在翠微间。
归看双鸾妆镜里，一样春山。”由无情说到有情，语怨而婉。陈伯阳如梦令云：
“立马怨江山，何故将人隔限。”亦先得我心。按苏州府志：“王泰际，字内三，
崇正癸未进士。性至孝，归省，值国变，北望号恸，与同年黄淳耀约偕隐。乙酉
兵乱，淳耀兄弟并以身殉。泰际以亲故，遁迹故庐，构堂三楹，曰寿砚。自号砚
存老人，闭户著书，足迹不入城市，四十年如一日，卒年七十有七。门人谧曰贞
宪。著有冰抱集。”内三先生固深於情者，宜其能为情语也。
    ○王廷相词
    明王子衡［廷相］苏幕庶云：“意绪几何容易辨。说与无情，只作闲愁怨。”
闲愁怨，皆不得已之至情，子衡未会斯旨。王姜斋先生江城梅花引云：“飞霜。
飞霜。夜何长。有难忘。自难忘。”闲愁怨枨触於不自知，所谓“有难忘自难忘”
也。姜斋盖有难忘者。
    ○沃萆饺舜
    沃萆饺肆俳仙後段云：“我笑残花花笑我，此时憔悴休争。来年春到便分
明。五原无限绿，难染鬓千茎。”意足而笔能达，出语不涉尖。春云怨歇拍云：
“未举尊前，乍停杯後，半晌尽堪白首。”极空灵沈著之妙。茂俗以纤丽之笔作
情语，视此何止上下床之别。
    ○夏完淳以灵均辞笔为词
    明夏节愍完淳、年十七殉国难，词人中未之有也。其大哀九哀诸作，庶几趾
美楚骚。夫以灵均辞笔为长短句，乌有不工者乎。谢枚如称其所作如猿唳、如鹃
啼，略得其似。唯所举鹊踏枝、千秋岁二阕及一斛珠、忆王孙断句，则犹非甚至
者。鱼游春水春暮云：“离愁心上住。卷尽重帘推不去。帘前青草，又送一番愁
句。凤楼人远箫如梦，鸳枕诗成机不语。两地相思，半林烟树。犹忆那回去路。
暗浴双鸥催晚渡。天涯几度书回，又逢春暮。流莺已为啼鹃妒，蝴蝶更禁丝两误。
十二时中，情怀无数。”婆罗门引春尽夜云：“晚鸦飞去，一枝花影送黄昏。春
归不阻重门。辞却江南三月，何处梦堪温，更阶前新绿，空锁芳尘。随风摇云。
不须兰棹朱轮。只有酲酮枝上，留得三分。多情皓魄，恐明宵、还照旧钗痕。登
楼望、柳外销魂。”断句柳梢青，江泊怀氵敕广云：“瞑宿吴江，风灯零乱，一
晌相思。”鹊桥仙楼夜云：“猛然听得杜鹃啼，又早是、一轮残月。”
    ○夏完淳烛影摇红
    节愍词，烛影摇红云：“孤负天工，九重自有春如海。佳期一梦断人肠，静
倚银链。隔浦红兰堪采。上扁舟，伤心款乃。梨花带雨，柳絮迎风。一番愁债。
回首当年，绮楼画阁生光彩。朝弹瑶瑟夜银筝。歌舞人潇洒。一自市朝更改。暗
销魂、繁华难再。金钗十二，珠履三千，凄凉千载。”声哀以思，与莲社词“双
阙中天”阕，⒅悸酝。
    ○于儒颖句
    明于儒颖句：“相守何妨日日愁。”情至语不嫌说尽。若个愁人，几生修得。
    ○邹枢谈宫律
    明邹贯衡枢十美词纪，梁昭小传云：“昭动口箫管，稍低於肉。听之若只知
有肉，不知有箫管也者。而箫管精蕴，暗行於肉之中。偷声换字，令听者魂消意
尽。”此数语精绝。箫管精蕴，暗行肉中，偷声换字，即在其中。声律之微，可
由此悟入。如或问宫调之说，举此答之足矣。盖至此，宫律断无不合，非合宫律，
亦断不足语此。能知其神明变化之故，则思过半矣。今日而谈宫调，已与绝学无
殊。古之知音，如白石、紫霞诸贤，何惜举例陈义，明白朗鬯，以诏示後人，有
非言语所能形容。即言之未易详尽，其委折难期闻者之领会，因而姑置勿论耳。
後之知音不能起前贤为之印证，尤不敢自信自言之。彼邹贯衡亦未必精研宫律，
其谈言微中，则夙昔评歌顾曲，阅历之所得深矣。
    ○汤贻汾词
    国朝汤贞愍，名贻汾，字雨生，武进人。世袭云骑尉，官杭州参将。咸丰初，
发陷逆金陵，殉难，年逾七十矣。工诗、词、书、画，有琴隐园集。明汤胤绩，
字公让，凤阳人。初授锦衣百户，亦世职。官延缓参将，殉难。工诗、词，有东
谷遗稿。两公於四百年间，後先辉映，若合符节，诚佳话也。公让浣溪沙云：
“燕垒雏空日正长。一川残雨映斜阳。鸬鹚晒翅满鱼梁。榴叶拥花当北户，竹根
抽笋出东墙。小庭孤坐懒衣裳。”颇清润入格。“拥”字练，能写出榴花之精神。
    ○明季二陆词
    得旧钞本明季二陆词，其人其词皆可传，欲授梓未能也。节具传略，并词数
阕如左。陆钰，字真如，海宁人。万历戊午举人，改名荩谊，字仲夫，晚号退庵。
九上春官不第，键户箸书，足不入城市。甲申遭变，隐居贡师泰之小桃源。曰：
吾乃不及祝开美乎。未几，绝食十二日卒。有集十卷。其射山诗馀，曲游春和查
伊璜客珠江元韵云：“问牡丹开未。正乳燕身轻，雏莺声细。共听霓裳，看为雨
为云，胡天胡帝。与君行乐处，经回首、依稀都记。携来丝竹东山，几度尊前杖
底。鼙鼓东南动地。见下濑楼船，旌旗无际。未免关情，对楚岭春风，吴江秋水。
暗洒英雄泪。更莫问、年来心事。又是午梦惊残，歌声乍起。”前调再叠韵云：
“渌酒曾笋未。羡肉色丝清，宫浮商细。塞耳休听，任佗雄南越，秦称西帝。
青史兴衰处，尽简阅、纷纶难记。不如倚杖临风，一任醉□花底。芳草斜阳藉地。
看远树天边，归舟云际。曲里新声，怨羌笛关山，陇西流水。又湿青衫泪。那更
惜、阑珊春事。却看杨柳梢头，一轮月起。”前调，三叠韵云：“晓日还升未。
正虬箭犹传，兽烟初细。鸣鸟间关，痛精卫炎姬，子规川帝。千载人何处。笑符
谶、何劳悬记。欣然更拓云蓝，自写新词窗底。窗外光阴编地。才画角飘残，一
声天际。竖子成名，念英雄难问，夕阳流水。独下新亭泪。尽寂寞、闲居无事。
谁论江左夷吾，关西伯起。”浪淘沙云：“松径挂斜晖。闲叩禅扉。故人踪迹久
离违。握手夕阳西下路，未忍言归。此地是耶非。千载依依。采香径外越来溪。
碧纟意缃纟句今尚在，歌舞全稀。”前调云：“高阁俯行云。我一相闻。主人几
榻迥无尘。世外兴亡弹指劫，一着输君。回首太湖獭６霄胺追住１庵塾π馆娃
人。比拟子阳西蜀事，话到残曛。”
    ○陆宏定词
    陆宏定，字紫度，号纶山，别字蓬叟，钰次子。九岁能文工诗。与兄辛斋齐
名。有“冰轮二陆”之目。宏定一生高洁，有一草堂、爰始楼、宁远堂诸集。其
凭西阁长短句，首署“东滨陆宏定著，孙式熊钞存。”满路花，花朝辑蒲菊繁蔓
图，悼亡姬云：“刀尺好谁贻，又是中和节。众芳何处也，催臌臁４撼俸蚶洌
别院梅花发。抚景堪愁绝。自入春来，风风雨雨才歇。小庭枯蔓，逗的春消息。
新条还护取，穿萝薜。当年记道，纤手亲移植。共倚藤阴月。断人肠，是花期、
转眼狼籍。”望湘人云：“记归程过半，家住天南，吴烟越岫飘渺。转眼秋冬，
几回新月，偏向离人燎皎。急管宵残，疏钟梦断，客衣寒悄。忆临歧、泪染湘罗，
怕助风霜易老。是尔翠黛慵描，正恹恹憔悴，向予低道。念此去、谁怜冷暖，关
山路杳。才摧手、教款语丁宁，眼底征云缭绕。悔不翦、春雨蘼芜，牵惹愁怀多
少。”虞美人云：“花原药坞茫锄去。会底天工意。却移双桨傍渔矶。刚被一轮
新月、照前。来霜往露须叟换。都是牵愁案。渐添华发入中年。悔把高山流水、
者回弹。”宏定娶周氏，名蓥，字西■，郡文学明辅女。事舅姑至孝，抚侧室子
女以慈。好作诗及小词。别母渡钱塘云：“未成死别魂先断，欲计生还路恐难。”
咏杏花云：“萱草北堂迥昼锦，荆花丛地妒娇姿。”送外入燕，减字木兰花云：
“莫例忘家，莫忆家。”惜全阕已佚。
    ○冯西阁词
    冯西阁词，篇幅增於射山，而风格差逊。射山闲涉侧艳，洎乎晚节，叭缓
岳日星，乌又以词定人耶。其小桃红歇拍云：“终踌躇，生怕有人猜，且寻常相
看。”因忆国初人词有云：“丁宁切莫露轻狂。真个相怜侬自解，妒眼须防。”
此不可与陆词并论。词忌做，尤忌做得太过。巧不如拙，尖不如秃，陆无巧与尖
之失。
    ○射山词
    射山词，虞美人云：“可怜旧事莫轻忘。且令三年、无梦到高唐。”余甚喜
其质拙。一斛珠云：“桃灯且同君坐。好向灯前、旧誓重盟过。”醉春风云：
“泪如铅水傍谁收，记记记。却正烦君，盈盈翠袖，拭英雄泪。”一络索云：
“一尊衔泪向人倾，拌醉谢、尊前客。”皆佳句。
    ○屈大均落叶词
    明屈翁山［大均］落叶词，［道援堂词。］余卅年前，即喜诵之。“悲落叶，
叶落绝归期。纵使归时花满树，新枝不是旧时枝，且逐水流迟。”末五字含有无
限凄惋，令人不忍寻味，却又不容已於寻味。又，“清泪好，点点似珠匀。蛱蝶
情多元凤子，鸳鸯恩重是花神。恁得不相亲。”红茉莉，穿作一花梳。金缕抽残
蝴蝶茧，钗头立尽凤凰雏。肯忆故人姝。“哀感顽艳，亦复可泣可歌。
    ○郑如英词
    郑如英，字无美，小字妥娘。工诗、词，与卞赛、寇湄相颉颃也。桃花扇传
奇眠香、选优等出，以阿丑之诙谐，作无盐之刻画。肆笔打诨，若瓦巷陋姝，一
丁不识者然，殆未深考。虞山金陵杂题：“旧曲新诗压教坊。缕衣垂白感湖湘。
闲开闰集教孙女，身是前朝郑妥娘。”板桥杂记谓：“顿老琵琶，妥娘词曲，
应天上，难得人间。”渔洋秋柳诗，唐葆年云：“为妥娘作。”风调可想。妥娘
诗载列朝诗选闰集。所著红豆词，众香集录五阕。长相思寄期莲生云：“去悠悠。
思悠悠。水远山高无尽头。相思何日休。见春愁。对春愁。日日春江认去舟。含
情空倚楼。”杨柳枝游玉隐园云：“水涨池塘春草生。喜新晴。麦苗风急纸鸢轻。
过清明。柳丝帘外飘摇起，乱芳英。戏拈红豆打黄莺。费幽情。”临江仙，芙蓉
亭怀郑奇逢云：“夜半忽惊风雨骤，晓来寒透衾酢Ｏ籼蹙吧窭档锹ァ：庋艄
雁杳，幽恨上眉头。台空院废人依旧。月沈云淡花羞。芙蓉寂寞小亭秋。黄花伤
晚落，相对倍添愁。”小传云：“无美南曲妙姬，丰姿清丽，神采秀发，而气度
潇洒，无脂粉态。独处静室，未尝炫容谐俗。其咏梅诗曰：‘虚名每被诗家卖，
素艳常遭俗眼嗤。开向人间非得计，倩谁移上白龙池。’得比兴之旨。”
    ○王渔洋红桥词
    渔洋冶春红桥，风流文采，队澈山。倚声初集［渔洋、程村同辑］录红桥
怀古，浣溪沙十阕，末注云：“红桥词即席赓唱，兴到成篇，各采其一，以志一
时胜事。当使红桥与兰亭并传耳。”当时同游十人，渔洋游记未详。倚声集传本
绝少，亟录以备甄扬故者述焉。“北郭青溪一带流。红桥风物眼中秋。绿扬城郭
是扬州。西望雷塘何处是。香魂零落使人愁。澹烟芳草旧迷楼。”［渔洋三阙存
一。］“六月红桥涨欲流。荷花荷叶几时秋。谁翻水调唱凉州。更欲放船何处去，
平山堂上古今愁。不如歌笑十三楼。”［杜觥＃荨扒迩忱滋了不流。几声寒笛
画城秋。红桥犹自倚扬州。五夜香昏残月梦，六宫钗落晓风愁。多情烟树恋迷楼。”
［邱象随。］“郭外红桥半酒家。柳阴之下有停车。笙歌隐隐小窗纱。曲水已无
黄篾舫，夕阳何处玉钩斜。绿荷开遍旧时花。”［袁于令。］“紫陌青楼女史家。
门前偷下六萌车。驱环双臂绾红纱。十二阑干闲倚遍，黄莺啼上内人斜。隔江愁
听後庭花。”“一曲红桥三两家。门前过尽卓金车。碧杨深处纺吴纱。疏雨撩风
偏细细，晴波受月故斜斜。无情有思隔溪花”。［朱克生。］“狭巷朱楼认妾家。
卷帘初下碧油车。东风翠袖曳轻纱。岸上莺歌随柳弱，水边燕尾掠波斜。春江流
落可怜花”。［张养重。］“绿树阴浓露酒家。小廊回合引停车。银筝娇倚杏儿
纱。水调歌头声未了，曲阑干外月光斜。声声渡口卖荷花。”［刘梁嵩。］“隐
隐箫声送画桡。迷楼无影见平桥。不须指点已魂销。港口荷花红冉冉，岸边野草
碧迢迢。游人依旧弄新潮。”［陈允衡。］“凤舸龙船泛画桡。江都天子过红桥。
而今追忆也魂销。绣瓦无声春脉脉，罗裙有梦夜迢迢。漫天丝雨咽归潮。”［陈
维崧。］安邱曹升六［贞吉］珂雪词，亦有追和之作：“几曲清溪泛画桡。绿杨
深处见红桥。酒帘歌扇暗香销。白雨跳波红冉冉，青山拥髻水迢迢。三生如梦广
陵潮。”神韵绝佳，与诸名辈杭手。
    ○饮水诗
    纳兰容若为国初第一词手。其饮水诗填词古体云：“诗亡词乃盛，比兴此焉
。往往欢娱工，不如忧患作。冬郎一生极憔悴。判与三闾共醒醉。美人香草可
怜春，凤蜡红巾无限泪。芒鞋心事杜陵知。沤裎┥投帕晔。古人且失风人旨，
何怪俗眼轻填词。词源远过诗律近。拟古乐府特加润。不见句读参差三百篇，已
自换头兼转韵。”容若承平少年，乌衣公子，天分绝高，适承元明词敝，甚欲推
尊斯道，一洗雕虫篆刻之讥。独惜享年不永，力量未充，未能胜起衰之任。其所
为词，纯任性灵，纤尘不染，甘受和，白受采，进於沈着浑至何难矣。既自容
若而後，数十年间，词格愈趋愈下。东南操觚之士，往往高语清空，而所得者薄。
力求新艳，而其病也尖。微特距两宋若霄壤，甚且为元明之罪人。筝琶竞其繁响，
兰荃为之不芳，岂容若所及料者哉。
    ○容若词与顾梁汾齐名
    容若与顾梁汾交谊甚深，词亦齐名，而梁汾稍不逮容若，论者曰失之色。
    ○饮水词
    饮水词有云：“吹花嚼蕊弄冰弦。”又云：“乌丝阑纸娇红篆。”容若短调，
轻清婉丽，诚如其自道所云。其慢词如风流子，秋郊即事云：“平原草枯矣。重
阳後，黄叶树骚骚。记玉勒青丝，落花时节，曾逢拾翠，忽听吹箫。今来是，烧
痕残碧尽，霜影乱红凋。秋水映空，寒烟如织，皂雕飞处，天惨云高。人生须行
乐，君知否，容易两鬓萧萧。自与东君作别，划地无聊。算功名何许，此身博得，
短衣射虎，沽酒西郊。便向夕阳影里，倚马挥毫。”意境虽不甚深，风骨渐能骞
举，视短调为有进，更进，庶几沈着矣。歇拍“便向夕阳”云云，嫌平易无远致。
    ○饮水名本五灯会元
    “如鱼饮水，冷暖自知。”道明禅师答卢行者语，见五灯会元。纳兰容若诗
词命名本此。
    ○梁汾营救汉槎事
    梁汾营救汉槎事，词家纪载綦详。惟梁溪诗钞小传注：“北骞既入关，过纳
兰成德所，见斋壁大书‘顾梁汾为吴汉槎屈膝处’，不禁大恸。”云云，此说它
书未载。昔人交谊之重如此。又宜兴志侨寓传：“梁汾尝访陈其年於邑中，泊舟
蛟桥下。吟词至得意处，狂喜，失足堕河。一时传为佳话。”说亦仅见，亟附著
之。
    ○梁汾轶事
    香海棠馆词话及薇省词钞梁汾小传後，载顾、成交谊綦详。阅武进汤曾辂先
生［大奎、贞愍之祖。］炙砚琐谈一段甚新，为它书所未载，亟录如左。“纳兰
成德侍中与顾梁汾交最密。尝填贺新凉词为梁汾题照，有云：‘一日心期千劫在，
後身缘、恐结他生里。然诺重，君须记。’梁汾答词亦有‘⒔崂瓷休悔’之语。
侍中■後，梁汾旋亦归里。一夕，梦侍中至，曰：‘文章知已，念不去怀。泡影
石光，愿寻息壤。’是夜，其嗣君举一子。梁汾就视之，面目一如侍中，知为後
身无疑也，心窃喜甚。弥月後，复梦侍中别去。醒起，急询之，已座矣。先是侍
中有小像留梁汾处，梁汾因隐寓其事，题诗空方。一时名流，多有和作。像今存
惠山草庵贯华阁。云自在龛藏天香满院图，容若三十二岁像也。朱邸青嵘，红
阑录曲，老桂十数株，柯叶作深黛色，花如黄雪。容若青袍络缇，伫立如有所忆，
貌清癯特甚。禹鸿胪之鼎笔。”
    ○金风停长词
    或问国初词人，当以谁氏为冠。再三审度，举金风亭长对。问佳构奚若。举
捣练子云：“思往事，渡江干。青蛾低映越山看。共眠一舸听秋雨，小枕轻衾各
自寒。”
    ○竹陀叫逍
    竹途仓揪忧偃ぃ咏绣鞋云：“假饶无意与人看，又何用明金压绣。”语意
深刻，令人无从置辩。罗泌咏钓台诗：“一著羊裘便有心。”通於斯怫矣。
    ○竹吞庥裼陈ゴ
    江湖载酒集，有点绛唇题虞夫人玉映楼词集，後附元词。虞名兆淑，字蓉城，
海盐人。按鹤徵录：“李秋锦元名虞兆潢，海盐籍。”或蓉城昆弟行也。
    ○朝鲜越南词
    孙恺似布衣，奉使朝鲜，所进书有朴り真词二卷，名撷秀集，封达御前见蒋
京少瑶华集述。海邦殊俗，亦擅音阕，足徵本朝文教之盛。庚寅、余客沪上，借
得越南阮绵审鼓痛室痪矶痰髑謇隹伤校长调亦有气格。归自谣云：“溪畔路，
去岁停桡溪上渡。攀花共绕溪前树。重来风景全非故。伤心处。绿波春草黄昏雨。”
望江南十首，录二云：“堪忆处，晓日听啼莺。百裥细裙偎草坐，半装高さ蹋花
行。风景近清明。”“堪忆处，兰桨泛湖船。荷叶罗裙秋一色，月华粉靥夜双圆。
清唱想夫怜”。沁园春，过故宫主废宅云：“好个名园，转眼荒凉，不似前年。
忆雕甍绣闼，芙蓉江上，金尊檀板，悲翠帘前。歌扇连云，舞衣如雪，历乱春花
飞半天。曾无几却平芜牧笛，颓岸渔船。悠悠往事堪怜。况日暮经过倍黯然。但
夕阳欲落，照残芳树，昏鸦已满，啼断寒烟。暂筇枝，浅斟杯酒，暗祝轻浇废址
边。微风里，恍玉箫仿佛，月下遥传。”玉漏迟，阻雨夜泊云：“长江波浪急。
兰舟叵耐，雨昏烟湿。突兀愁城，总为百忧皆集。历乱灯光不定，纸窗隙、东风
潜入。寒气袭。钟残酒渴，诗怀荒涩。料想碧玉楼中，也背著阑干，有人悄立。
彤管鸾前，一任侍儿收拾。谁忍相思相望，解甚处、山川都邑。休话及。此宵
鹃啼花泣。”绵审，字仲渊，公爵。
    ○吴镇松未
    甘肃人词流传绝少。狄道吴信辰先生［镇］松崖诗录，附词一卷。先生由举
人官至湖南沅州知府，主讲兰山书院。骚岁诗学为牛空山入室弟子。其集多名人
序跋，如袁简斋、王西庄诸先生，并推许甚至。杨蓉裳跋其词云：“叶脱而孤花
明，云净而峭峰出。”余评之曰：“铿丽沈至，是能融五代入南宋者。”点绛唇
天台云：“水泛胡麻，人间伉债仙家爱。春风半载。归去迷年代。咫尺天台，回
首云霞碍。郎如再。向时娇态。惟有桃花在。”玉蝴蝶赤壁怀古云：“扼腕炎灵，
末季中原，大局尽入当涂。犹恃专场爪距，窘迫南乌。不知权、空劳知备，既生
亮、可弗生瑜。快斯须。涨天烟火，百万焦枯。胡卢。昔年此地，虹销霸气，电
扫雄图。折戟沈沙，忽然携酒到髯苏。话三分、江山笑汝，成两赋，风月归吾。
问樵渔，鲈肥鹤瘦，毕竟谁输。”［後段字字後伟。］意难忘别人云：“才上离
筵。怅嘶风五马，踯躅江干。孤帆天共远，双袖泪频弹。别时易，见时难。尽一
霎盘桓。更何时，重园燕玉，再护湘兰。夕阳无限关山。有凄凉飞雁。水咽云寒。
梅花虽吐雪，枫叶尚流丹。心上事，不能宽。是旧怨新欢。且暂教，洞庭明月，
两处同看。”［换头稼轩胜处。］忆少年，题桐阴倚石图云：“飘飘梧叶，团团
纨扇，冷冷罗袖。朱颜易凋歇，叹凉风依旧。石上绿罗盘左右。乍相偎，远山即
皱。侬心镇常热，任苍苔冰透。”［苏辛却无此娟隽。］
    ○蜀语入词
    蜀语可入词者，四月寒名“桐花冻”，七夕渍绿豆令芽生，名“巧芽”。［
桐娟浙产，生长蜀中，为余言之，不忍忘也。曩岁庚寅，余客羊城，假方氏碧琳
琅馆藏书移写。时距桐娟殂化，仅匝月耳。有鹧鸪天句云：“殡宫风雨如年夜，
薄幸萧郎尚校书。”半老老人最为击节，谓情至语无逾此者，偶忆记之。］
    ○韩氏磨崖题记
    宋大宁夫人韩氏，游灵岩观音道场，四绝之所，崇峰引翠，宛若屏围。而北
主峰突然五里之耸，而肩有殿，号曰证明。谓其如来化迹，祈应如响。於是发
精确志，不惧摞荩乘兴而步其上。仰瞻绀像，欣敬不已。及观岩麓，木怪石奇，
景与世别。眺寓移时，顿忘尘虑。若□圣力所加。从心之年，焉能至此。於内自
省，尤为之幸。仍知名山胜概，传不诬矣。时政和改元，季春念五日，孙男左侍
禁曹洙、三班奉职深、右班殿直泾侍行。使女奴、孙倩奴、乔□、□□奴、张
吉奴、祝美奴、杨蕊奴、朱采奴、薛珍奴、张望奴、董从行。洙奉命题纪耸。”
使女名入石刻，於此仅见。惜十泐其二而倩蕊二名绝韵。余得拓本，珍┑久之，
栓付装池，为赋浣溪沙云：“捧砚亭亭列十眉。云涯暂驻绛纱帷。苕华名姓好谁
题。香艳别开金石例，纤侨缂燕环姿。僧弥团扇可无诗。”
    ○词贵有寄
    词贵有寄。所贵者流露於不自知，触发於弗克自己。身世之感，通於性灵
即性灵，即寄，非二物相比附也。横互一寄㈧掇管之先，此物此志，千首一
律，则是门面语耳，略无变化之陈言耳。於无变化中求变化，而其所谓寄，乃
益非真。昔贤论灵均书辞，或流於跌宕怪神，怨怼激发，而不可以为训。为非求
变化者之变化矣。夫词如唐之金荃，宋之珠玉，何尝有寄，何尝不卓绝千古，
何庸为是非真之寄⒁。
    ○佳词宜多读
    诵佛经不必求甚解，多诵可也。读前人佳词亦然。昔人言：“客都门者日诣
厂肆，循插架，寓目签题，勿庸幡溃辄有无形之进益。”通於斯旨矣。少日读
名家词，往往背诵如流。询以作者谁氏，辄复误记。盖心目专注，弗遑旁及。沤
尹谓余得力即在是。其知人之言夫。［求甚解即亦可云旁及，此旨至微，盖其所
专注在於甚解之外矣。］
    ○词调愈填愈佳
    词无不谐适之调，作词者未能熟精斯调耳。昔人自度一腔，必有会心之处。
或专家能知之，而俗耳不能悦之。不拘何调，但能填至二三次，愈填愈佳，则我
之心与昔人会。简淡生涩之中，至佳之音节出焉。难以言语形容者也。唯所作未
佳，则领会不到。此诣力，不可庖病
    ○词要有真气贯注
    涩之中有味、有韵、有境界，虽至涩之调，有真气贯注其间。其至者，可使
疏宕，次亦不失凝重，难与貌涩者道耳。
    ○融重大与拙之中
    问哀感顽艳，“顽”字云何诠。释曰：“拙不可及，融重与大於拙之中，郁
勃久之，有不得已者出乎其中，而不自知，乃至不可解，其殆庶几乎。犹有一言
蔽之，若赤子之笑啼然，看似至易，而实至难者也。”
    ○词宜有性灵语
    信是慧业词人，其少作未能入格，却有不可思议，不可方物之性灵语，流露
於不自知。斯语也，即使其人中年深造，晚岁成就以後，刻意为之，不复克办。
盖纯乎天事也。苟无斯语，以谓若而人者之作，蒙窃未敢信也。
    ○咏物先勿涉呆
    问，咏物如何始佳。答：“未易言佳，先勿涉呆。一呆典故，二呆寄，三
呆刻画，呆衬托。去斯三者，能成词不易，矧复能佳，是真佳矣。题中之精蕴佳，
题外之远致尤佳。自性灵中出佳，从追琢中来亦佳。”
    ○咏物语须沈着
    以性灵语咏物，以沈著之笔达出，斯为无上上乘。
    ○题咏当有分寸
    凡题咏之作，遣词当有分寸。譬如题某女士所画牡丹，某女士系守贞不字者，
词中说牡丹之句，必须按切女士身分，不可稍涉轻佻。後段说到女士，亦宜映合
牡丹，即画即人，融成一片。如此作来，不但并不见难，而且必有佳句。从侔色
揣称中出，它题并挪用不得。
    ○炼字之法
    唐秣陵崔夫人墓志，相传即会真记之莺莺。拓本甚旧。或作题词，就余商定。
有“笺碧凝尘”句。“凝”字未惬，屡易字仍未安，最後得“栖”字，不禁拍案
叫绝。此炼字之法也。

    ●续编卷一
    ○姚令威忆王孙
    姚令威忆王孙云：“毵毵杨柳绿初低。淡淡梨花开未齐。楼上情人听马嘶。
忆郎归。细雨春风湿酒旗。”与温飞卿“送君闻马嘶”各有其妙，正可参看。
    ○梅溪喜迁莺
    “诗酒尚堪驱使在，未须料理白头人”，少陵句也。梅溪词喜迁莺云：“自
怜诗酒瘦，难应接、许多春色。”盖反用其意。
    ○竹山绛都春
    竹山词绛都春换头云：“姬姹。浊嚆白，恨玉佩罢舞，芳尘凝榭。”“姻
娅”之“娅”，从无作活用者。字典亦无别解。唯字汇补注云：“娅裼啵态也。
娅音鸦，幺加切。”蒋词又叶作去声。按广韵作“{宀亚}{穴木}”，注：“作态
貌”。
    ○竹山虞美人
    竹山词虞美人咏梳楼：“楼儿忒小不藏愁。几度和云飞去、觅归舟。”较
“天际识归舟”更进一层。
    ○寄闲翁词
    寄闲翁风入松云：“旧巢未著新来燕，任珠帘、不上琼钩。”用“待燕归来
始下帘”句意，翻新入妙。恋绣衾云：“自不怨东风老。怨东风、轻信杜鹃。”
是未经人道语。
    ○周端臣木兰花慢
    宋周端卧木兰花慢句云：“料今朝别後，它时有梦，应梦今朝。”吕居仁减
字木兰花云：“来岁花前。又是今年忆昔年。”命意政同，而遣词各极其妙。
    ○曹元宠品令
    曹元宠品令歇拍云：“促织儿、声响虽不大，敢教贤睡不著。”“贤”字作
“人”字用，盖宋时方言。至今不嫌其俗，转觉其雅。
    ○于湖菩萨蛮
    于湖词菩萨蛮云：“东风约略吹罢幕。一檐细雨春阴薄。试把杏花看。湿红
娇幕寒。佳人双玉枕。烘醉鸳鸯锦。折得最繁枝。暖香生翠帏。”此词绵丽蕃艳，
直逼花间。求之北宋人集中，未易多觏。
    ○侯彦周窭悼叽
    侯彦周窭悼叽剩念奴娇探梅换头云：“休恨雪小云娇，出群风韵，已觉桃
花俗。”颇能为早梅传神。“雪小云娇”四字连用，甚新。又，西江月赠蔡仲常
侍儿初娇云：“豆蔻梢头年纪，芙蓉水上精神。幼云娇玉两眉春，京洛当时风韵。”
芙蓉句亦妙於传神。“幼云娇玉”四字亦新。
    ○蒋氏词
    梅艏涫话金人犯阙，武阳令蒋兴祖死之。其女被掳至雄州驿，题词於壁，
调减字木兰花云：“朝云横度。辘辘车声如水去。白草黄沙。月照孤村三两家。
飞鸿过也。百结愁肠无昼夜。渐近燕山。回首乡关归路难。”蒋乃靖康间浙西人。
词寥寥数十字，写出步步留恋，步步凄恻。当戎马流离之际，不难於慷慨，而难
於从容。偶然揽景兴怀，非平日学养醇至不办。兴祖以一官一邑，成二取义，得
力於义方之训深矣。雄州，宋隶河北东路，金属中都路，今甘肃宁夏府灵州西南。
    ○石屏赤壁怀古
    石屏词，往往作豪放语，绵丽是其本色。满江红赤壁怀古云：“亦壁矶头，
一番过、一番怀古。想当时、周郎年少，气吞区宇。万骑临江貔虎噪，千艘烈炬
鱼龙怒。卷长波、一鼓困曹瞒，今如许。江上渡，江边路。形胜地，兴亡处。览
遗踪胜读、诗书言语。几度东风吹世换，千年往事随潮去。间道旁、杨柳为谁春，
摇金楼。”歇拍云云，是本色流露处。
    ○毛子晋跋石屏词
    毛子晋跋石屏词云：“式之以诗名东南，南渡後天下所称‘江湖四灵’之一
也“。‘按宋诗人徐照、徐玑、翁卷、赵紫芝，传唐贤宗法，号称“四灵”。据
子晋云云，则又别有“四灵”之目矣。
    ○宋代曲谱
    四库提要云：”宋代曲谱，今不可见。白石词皆记拍於句旁，莫辨其似波似
磔，宛转欹斜，如西域旁行字者，节奏安在。“考四库存目箸录宋张炎乐府指迷
一卷，提要云：”其书分词源、制曲、句法、字面、虚字、清空、意趣、用事、
咏物、节郎、赋情、离情、令、曲杂论，十四篇。“即词源下卷，不知何所本，
而以沈伯时乐府指迷之名名之。而其上卷，则当时并未经见。故於白石谱字，竟
不能辨识也。宋燕乐谱字，流传至今者绝鲜。日本贞亨初，［当中国康熙初。］
所刻增类群书类要事林广记。［吾国西颍陈元靓编辑。］卷八音乐举要，有管色
指法谱字，与白石所记政同。卷九乐星图谱所列律吕隔八相生图及四宫清声律生
八十四调，於诸谱字之阴阳配合，剖析尤详。卷二文艺类有黄钟宫散套曲，为愿
成双令、愿成双慢，［已上系宫拍。］狮子序、本宫破子、赚、双胜子、急三句
儿等名，首尾声完具，节拍分明。读白石词者，得此可资印证。
    ○刘招山一翦梅
    词有淡远取神，只描取景物，而神致自在言外，此为高手。然不善学之，最
易落套。亦如诗中之假王、孟也。刘招山一翦梅过拍云：“杏花时节雨纷纷。山
绕孤村。水绕孤村。”颇能景中寓情。昔人但称其歇拍三句“一般离思”云云，
未足尽此词佳胜。
    ○潘紫岩南乡子
    潘紫岩词，余最喜其南乡子一阕，［後村诗话题云，镡津怀旧，花庵绝妙词
选题云，题南剑州妓馆。］小令中能转折，便有尺幅千里之势。词云：“生怕倚
阑干。阁下溪声阁外山。空有旧时山共水，依然。暮雨朝云去不还。相见蹑飞鸾。
月下时时认佩环。月又渐底霜又下，更阑。折得梅花独自看。”歇拍忧意境幽瑟。
    ○张武子西江月
    张武了西江月过拍云：“殷云度雨井桐凋，雁雁无书又到。”昔人句云：
“江头数尽南来雁，不寄西风一幅书。”此词括以六字，弥觉沉顿。
    ○马古洲海棠春
    马古洲海棠春云：“护取一庭春，莫弹花间鹊。”用徐怀迹骸懊评吹鹊，
又搅研讨会、一帘花影。”可谓善变。
    ○马古洲月华清
    又，马古洲月华清云：“怕里。又悲来老却，兰台公子。”“怕里”，宋人
方言，草窗词中屡见，犹言恰提防闲，大臻如此诠释，尚须就句意活动用之。
    ○高彦先行香子
    高彦先，吾广右宦贤也。东溪子行香子云：“瘴气如云。暑气如焚。病轻时、
也是十分。沈疴恼客，罪罟萦人。叹槛中猿，笼中鸟，辙中鳞。休负文章，休说
经纶，得生还、早已因循。菱花照影，筇竹随身。奈沈郎　⑴死衫稀⑷罾善丁！
盖编管容州时作，极写流离困瘁状态，足令数百年後读者为之酸鼻。曩余自题菊
梦词句云：“雪虐霜欺，须拌得、鬓边丝。”彦先先生可谓饱经霜雪矣。
    ○曾苍山谒金门
    曾苍山原一，曾游吾粤。考粤西金石略，临桂雉山、隐山、水月洞，并有淳
淌二年与赵希囿同游题名。梅艏涫话云：“苍山年七岁，赋杨妃袜云‘万骑
西行驻马嵬。凌波曾此堕尘埃。谁知一掬香罗小，踏转开元宇宙来。’盖颖慧绝
人者。”其词如谒金门云：“梅粉褪。点点雨声春恨。半吐桃花芳意嫩。草痕青
寸寸。把酒花边低问。莫解寒深红损。等待春风晴得稳。琵琶重整顿。”亦以天
事胜也。
    ○黄雪舟水龙吟
    黄雪舟词，清丽芊绵，颇似北宋名作。唯传作无多，殊为憾事。其水龙吟云：
“柔肠一寸，七分是恨，三分是泪。”盖仿东坡“春色三分，二分尘土，一分流
水”之句。所不逮者，以刻镂稍著痕迹耳。其歇拍云：“待问春、怎把千红，换
得一池绿水。”亦从“一分流水”句引伸而出。
    ○方秋岩沁园春序
    方秋崖沁园春词，隐括兰亭序。有小序“汪庵俅笄洌被套饮水西，令妓歌
兰亭，皆不能，乃为以平仄度此曲，俾歌之”云云。大抵循声按折，宋人最为擅
长。不徒长短句皆可歌，即前人佳妙文字，亦皆可歌。水西群妓，殆非妙选工歌
者。如其工者，则必能歌兰亭序矣。它如庾子山春赋，梁元帝荡妇思秋赋、采莲
赋，李太白惜馀春赋、愁阳春赋，傥付珠喉，未知若何流美。又如江文通别赋，
谢希逸月赋，鲍明远芜城赋，李遐叔吊古战场文，欧阳文忠秋声赋，苏文忠前後
赤壁赋，皆可选摘某篇某段而歌之。此类可歌之文，尤不胜偻指。红箫铁板，异
曲同工已。
    ○葛郯信斋词
    葛郯信斋词水调歌头，舟回平望，过乌戍值雨，向晚复晴云：“应是阳侯薄
相，催我胸中锦绣，清唱和鸣鸥。”“薄相”犹言游戏，吴阊里语曰“白相”，
“白”盖“薄”之声转，一作“孛相”。乌程张鉴冬青馆诗山塘感旧云：“东风
西月灯船散，愁煞空江孛相人。”
    ○萧闲小重山
    萧闲小重山云：“得君如对好江山，幽栖约、湖海玉孱颜。”比余咏梅清平
乐云：“玉容依旧。便抵江山秀。”略与昔贤ウ合，特言外情感不同耳。
    ○毛熙震浣溪沙
    闺人时妆，в发覆额，如黝髹可鉴。以梳之小而绝精者，约正中片发，入其
齿中，阔与梳相若，梳齿藏不见，则芷鹞美观。花间集毛熙震浣溪沙云：“象
梳欹鬓月生云。”清姒尝改为“象梳扶в云藏月”，盖赋此也。
    ○程大昌韵令
    近人称寿五十一岁曰开六，六十一曰开七。程大昌韵令，硕人生日云：“寿
开八秩，两鬓全青。颜红步武轻。”自注：“白乐天开六秩诗自注云：‘年五十
岁。即曰开六秩矣。’言自五十一，即为六十纪数之始也。”五十即曰开六，与
今小异。
    ○易祓喜迁莺
    易祓喜迁莺云：“记得年时，胆瓶儿畔，曾把牡丹同嗅。”语小而不纤。极
不经意之事，信手拈来，便觉旖旎缠绵，令人低徊不尽。纳兰成德浣溪沙云：
“被酒莫惊春睡重，赌书消得泼茶香。当时诺朗茄俺！！币喔垂れ缎辞椋视此
微嫌词费矣。喜迁莺歇拍云：“强消遣，把闲愁推入，花前杯酒。”由“举杯消
愁”意翻变而出，亦前人所未有。
    ○李庄靖乐府
    金李用章庄靖先生乐府，谒金门序云：“西斋得梅数枝，色香可爱，一日为
泽ヘ崔仲明窃去，感叹不已，因赋此调十二章，以写怅望之怀。”直书窃梅人之
官位姓字，此序奇绝亦韵绝。其二十章之目曰：寄梅、探梅、赋梅、叹梅、慰梅、
赏梅、画梅、戴梅、别梅、望梅、忆梅、梦梅，细审一一，却无言外寄，只是
为梅花作，抑何缠绵郑重乃尔。其寄梅歇拍云：“为问花间能赋客，如何心似铁。”
亦悱恻，亦蕴藉，直使窃梅人无辞自解免。其後有太常引，同知崔仲明生日云：
“太行千里政声扬，同何处、是黄堂。遗爱几时忘。试听取、人歌召棠。锦衣年
少，插花跃马，休负好风光。三万六千场。但暮暮、朝朝醉乡。”召棠遗爱，於
插花年少得之。窃花人幸得不恶，不失其为花间能赋，赖此阕为之解嘲。
    ○李庄靖谒金门
    李庄靖谒金门云：“万里无云天绀滑。一轮光皎洁。”“绀滑”二字，未经
前人用过，较“雨过天青云破处”，尤为妙於形容。
    ○眉匠词
    眉匠词，竹蜕僮鳎丰润丁氏持静斋藏。
    ○Т庵乐府大江东去
    Т庵乐府大江东去云：“不如闻早，付它妻子耕织。”江城子云：“明日新
年，闻早健还家。”渔家傲云：“住山活计宜闻早。身世沧溟一沤小。”闻早，
当是北人方言，菊轩乐府中亦两见。［沤尹云：今汴梁城中有此方言，犹言及早。
“闻”读若“稳”。王幼安云：宋人词中，亦颇有用“闻早”二字者。
    ○潘元质词
    郑谷贫女吟：“笑翦灯花学画眉。”潘元质词：“旋翦灯花，两点翠眉谁画。”
盖以灯煤碾细代眉黛。王元老菩萨蛮云：“留取麝煤残，临鸾学远山。”此用香
煤，更韵。
    ○碧瀣词
    曩作七夕词，涉寻常儿女语，畴丈尤切诫之，余自此不作七夕词，承丈教也。
碧瀣词，［刻入薇省同声集。］齐天乐序云：“前人有方言，牵牛象农事，织织
女象妇功。七月田功粗毕，女工正殷，天象亦寓民事也。六朝以来，多写作儿女
情态，慢神甚矣。丁亥七夕，偶与瑟轩论此事，倚此纠之。”“一从豳雅陈民事，
天工也垂星彩。稼始牵牛，衣成织女，光照银河两界。秋新候改。正嘉铣醯牵
授衣将届。春耒巨秋梭，岁功於此隐交代。神灵焉有配偶，藉唐宫夜语，诬蔑真
宰。附会星期，描抚月夕，比作人间欢爱。机窗泪洒。又十万天钱，要偿婚债。
绮语文人，忏除休更待。”即诫余之忄旨也。
    ○菊轩临江仙
    菊轩临江仙云：“浮生扰扰笑何楼。试看双鬓上，衰疯不禁秋。”按刘贡父
诗话：“世语虚伪为何楼。”盖国初［宋初也。］京师有何家楼，其下卖物多虚
伪，故以名之。菊轩词盖用此。
    ○明秀集赏荷词
    明秀集，乐善堂赏荷词：“胭脂肤瘦薰沈木，翡翠盘高走夜光。”滹南老人
诗话云：“莲体实肥，不宜言瘦，似易腻字差胜。”龙壁山人云：“莲本清艳，
腻得其貌，未得其神也。”余尝细审之，此字至难稳称，尤须与下云“薰沈水”
相贯穿。拟易“润”字、“媚”字、“薄”字，彼胜於此。似乎“薄”字较佳，
对下句“高”字亦称。
    ○须溪百字令
    须溪词，百字令“少微星小”阕自注：“佛以四月八生，见明星悟道，曰
‘奇哉’，即左传‘星陨如雨’之夕也。”此说绝新。须溪赅博，未审於何书得
之。
    ○雪坡寿词
    宋人多寿词，佳句却罕觏。雪坡词，沁园春寿婺州陈可斋云：“元讨钕停
纷纷台省，惟有景仁招不来。”命意高绝。前调寿陈中书云：“著身已是瀛洲。
问更有长生别药不。”极雅切，极自然。又寿陶守云：“春雨悭时，千金半粟，
民仰使君为食天。”民以食为天，寻常语耳。［按见通鉴，贾润甫谓李密语“为
食天”更隽而新。］
    ○吴咏贺新郎
    吴人呼女曰囡，读若奴顽切。虞山王东溆［应奎］柳南续笔：“吾友吴友篁
著太湖渔风，载渔家日住湖中，自无不肌粗面黑。闲有生女莹白者，名曰白囡，
以志其异。渔人户口册中两见之”云云。吴叔永泳鹤林词，贺新郎宣城寿季永弟
云：“爷作嘉兴新太守，囡拜鹗书天府，况哥共、白头相聚。”则宋人已用之入
韵语矣。叔永，蜀人，亦作吴语，何耶。囡字编栓字书，并未之载。
    ○吴泳清平乐
    鹤林词，清平乐寿吴毅夫云：“荔子才丹栀子白，抬贴诞弥嘉月。”“抬贴”
字亦方方言，於此仅见。
    ○吴泳水龙吟
    “算一生绕遍，瑶阶玉树，如君样、入间少。”吴叔永水龙吟寿李长孺句。
寿词能为此等语，视寻常歌诵功德，何止仙尘糟玉之别。
    ○郭Т斋卜算子
    叶梦得避暑录话：“欧阳文忠公在扬州，作平山堂。每暑时，辄凌晨携客往
游。遣人走邵伯，取荷花千馀朵，以画盆分插百许盆，与客相闲。遇酒行，即遗
妓取花一枝传客，以次摘其叶，尽处则饮酒，往往侵夜戴月而归。”郭Т斋卜算
子序云：“客有惠牡丹者。其六深红，其六浅红。贮以铜瓶，置之席间，约五客
以赏之。仍呼侑尊者六辈。酒半，人簪其一，恰恰无欠馀，因赋。”“谁把洛阳
花，翦送河阳县。魏紫姚黄此地无，随分红深浅。小插向铜瓶，一段真堪羡。十
二人簪十二枝，面面交相看。”Т斋词事，与欧公风趣略同。玉生以“送钩”、
“射覆”入诗，得毋愧此雅故。
    ○聂胜琼与马琼琼
    青泥莲花记：“李之问解长安幕，诣京师改秩。都下聂胜琼，名倡也，质性
慧黠，李见而喜之。将行，胜琼送别，饯饮於莲花楼下，唱一词，末句曰：‘无
计留春住。奈何无计随君去。”因复留经月。为细君督归甚切，遂饮别。不旬日，
聂作一词寄李云：‘玉惨花愁出凤城。莲花楼下柳青青。尊前一唱阳关曲，别个
人人第几程。寻好梦，几难成。有谁知我此时情。枕前泪共阶前雨，隔个窗儿滴
到明。“盖寓调鹧鸪天也。之问在中路得之，藏於箧底，抵家，为其妻所得。问
之，俱以实告。妻喜其语句清丽，遂出妆奁资夫取归。琼至，即弃冠栉，损妆饰，
委曲事主母，终身和悦，未尝少有闲隙焉。”胜琼鹧鸪天词，纯是至情语，自然
妙造，不假造琢，愈浑成，愈稼粹。於北宋名家中，颇近六一、东山。方之闺帏
之彦，虽幽栖、氵敕玉，未遑多让，诚坤灵闲气矣。之问之妻能赏会胜琼词句，
既无见嫉之虞，尤有知音之雅。委曲以事，和悦终身，吾为胜琼庆得所焉。又朱
端朝，字廷之，南渡後肄业上痒。妓马琼琼者，往来久之。及省试优等，授南昌
尉。辗转脱琼琼籍，挈之归家。因癖二阁，东阁正室居之，琼琼居西阁。廷之之
任南昌，倏经半载，西阁以梅雪扇寄之，後写一词，调减字木兰花云：“雪梅妒
色。雪把梅花相抑勒。梅性温柔。雪压梅花怎起头。芳心欲诉。全仗东君来作主。
传语东君。早与梅花作主人。”廷之详味词意，知为东阁所抑，自是坐卧不安，
竟⒓步忡贰＜鹊旨遥置酒会二阁，赋浣溪沙一阕云：“梅正开时雪正狂。两般
幽韵孰优长。且宜持酒细端相。梅比雪花多一出，雪如梅蕊少些香。天公非是不
思量。”自是二阁欢好如初。兹事亦韵甚。唯是琼琼所遭，视胜琼稍不逮，胜琼
诚胜琼矣。
    ○顾梁汾序侯刻词
    国初锡山侯氏，刻十名家词，有顾梁汾序一首，论词见地绝高。江阴金氵桂
生［武祥］粟香室重刻本，佚去此序。曩移钞史馆本顾集，亦未之载，亟录於此。
序云：“异时长短句，自花间、草堂而外，行世者盖不多见。明末海虞毛氏，始
取花庵、尊前诸集，及宋人词稿，尽付剞劂。其中字句之讹，姓名之混，间不免
焉。虽然，读书而必欲避讹与混之失，即披阅吟讽，且不能以终卷，又安望其畅
然拔去抑塞，任为流通也。亦园主人高情逸韵，摆落一切，顾於长短句，独有玄
赏。其所刻诗不一，而先之以词。其所刻词不一，而先之以十家之词，皆藏┑善
本。集中之为讹且混者绝少，真可补毛氏所未及。抑余更有取焉。今人之论词，
大概如昔人之论诗。主格者其历下之摹古乎。主趣者其公安之写意乎。迩者竞起
而宗晚宋四家，何异牧斋之主香山、眉山、渭南、遗山要其得失，久而自定。余
则以南唐二主当苏、李，以晏氏父子当三曹，而虚少陵一席，窃比於锺记室独孤
常州之云。总让亦园之不执已，不徇人，不强分时代，令一切矜新立异者之废然
返也。”
    ○容若梦江南
    容若梦江南云：“新来好，唱得虎头词。一片冷香惟有梦，十分清瘦更无诗。
标格早梅知。”即以梁汾咏梅句喻梁汾词。赏会若斯，岂易得之并世。
    ○毛寐庭芳
    宋毛茫自宛陵易ヘ东阳，留别诸同寮，满庭芳云：”回头笑，浑家数口，
又泛五湖舟。”俚语称妻曰“浑家”，屡见坊肆间小说。毛词则举一切眷属言之。
    ○周必大近体乐府
    周必大近体乐府，有点绛唇，七夜赵富文出家姬小琼再赋。“七夕”作“七
夜”，甚新。小琼即范石湖所谓与韩无咎、晁伯如家姬，称为三杰者，见本事词
注。又木兰花慢，赠贵游摘阮时得名妾，故戏及之云：“松间玄鹤舞翩翩。山鬼
下苍烟。正闭户焚香，捩商泛角，非指非弦。”曩见宋人所绘九歌图，山鬼像绝
娟倩，所谓“既含睇兮又宜笑，子慕余兮善窈窕”。彼云屏妙姬，能当之无愧色
耶。
    ○中庵诗馀鹊桥仙
    中庵诗馀，鹊桥仙观接牡丹云：“栽时白露，开时嫌辏培养工夫良苦。闲
园消息阿谁传，算只是、司花说与。寒梢一拂，芳心寸许，点破凡根宿土。不知
魏紫是姚黄，到来岁、春风看取。”曩见查悔馀得树楼杂钞，引黄伐坛集妒芽说：
“客有语予，人有以桃为杏者，名曰接。其法，断桃之本，而易以杏。春阳既作，
其枝叶与花皆杏也。桃之萌亦出於其本。蓊然若与杏争盛者。主人命去之，此妒
芽也。”云云。接花入题咏，於刘词仅见。吾广右花亻庸，最擅此技。如以桃接
杏，则先植桃於盆，其本必蟠屈有姿致，仅留一二枝条，壮约指许，届清明前则
就杏择其枝气旺者，壮相若者，与桃之本姿致宜称者，审定长短距离，削去其半，
约寸许，同时於桃枝近本处，亦削去其半，亦寸许，速就两枝受削处密切黏合，
以苎皮紧束之。外用杏根畔土，调融涂护，勿露削口。若所接杏枝距地较高，则
植木为架扌耆桃盆，务令两花高下相若，无稍拗屈飧健ｅ手料某酰两枝必合而
为一。苎皮暂不必解，於杏枝削口稍下，徐徐锯断，俾两花脱离，即将削口稍上
之桃枝锯弃，则本桃而花叶皆杏矣。它花接法并同，唯所接皆木本，接时必清明
前，如刘词所云。牡丹系草本，白露已深秋，能於深秋接草木花，其技精於今人
远甚。唯词歇拍云：“不知魏紫是姚黄，到来岁、春风看取。”当接花时，不能
预定其色品，讵昔之接，异於今之接耶。惜其法不可得而考矣。
    ○王文简倚声集序
    王文简倚声集序：“唐诗号称极备。乐府所载，自七朝五十五曲外，不概见。
而利园所歌，率当时诗人之作，如王之涣之凉州。白居易之柳枝。王维渭城一曲
流传尤盛。此外虽以李白、杜甫、李绅、张藉之流，因事创调，篇什繁富，要其
音节皆不可歌。诗之为功既穷，而声音之秘，势不能无所寄，於是温、韦生而花
间作，李、晏出而草堂兴，此诗之馀而乐府之变也。诗馀者，古诗之苗裔也。语
其正则南唐二主为之祖，至漱玉、淮海而极盛，高、史其嗣响也。语其变则眉山
导其源，至稼轩、放翁而尽变，陈、刘其馀波也。有诗人之词，唐、蜀、五代诸
人是也。有文人之词，晏、欧、秦、李诸君子是也。有词人之词，柳永、周美成、
康与之之属是也。有英雄之词，苏、陆、辛、刘是也。至是，声音之道乃臻极致。
而诗之为功，虽百变而不穷。”云云。仅二百数十言，而词家源流派别，了若指
掌。是书传本绝鲜，亟节记之。
    ○宋满江红词镜
    倚声之作，石刻间见著录，金文尤罕觏。宋满江红词镜，镜边筛以梅花，词
作回文书：“雪共梅花，念动是、经年离折。重会面、玉肌真态，一般标格。谁
道无情应也妒，暗香藐没教谁识。却随风偷入傍妆台，萦帘额。惊醉眼，朱成碧。
随冷燠，分青白。叹朱弦冻折，高山音息。怅望关河无驿使，剡溪兴尽成陈迹。
见似枝而喜对杨花，须相忆。”冯晏海［云鹏］得之济南，谓其词类宋人，故定
为宋镜。见张诗ぎ［祥河］偶忆编。又曾宾谷］燠］藏宣德铜盘，内刻锦堂春词：
“映日腔旖旎。萦风细柳轻盈。游丝十裰孛啪玻金鸭午烟清。戏蝶浑如有意，
啼莺还似多情。游人来往知多少，歌吹散春声。”宣德七年正月十五日。
    ○贾文元玉词牌
    义州李文石［葆恂］旧学妆始牵记所见金石书画，有宋制贾文元玉词牌。
按贾昌朝，字子明，获鹿人。天禧初，赐同进士出身。庆历间，拜同中书门下平
章事，加左仆射，卒谧文元。有木兰花慢云：“都城水渌嬉游处。仙棹往来人笑
语。红随远浪泛桃花，雪散平堤飞柳絮。东君欲共春归去。一阵狂风和骤雨。碧
油红旆锦障泥，斜日画桥芳草路。”黄花庵云：“公生平唯赋此一词”。未审即
玉牌所刻否。
    ○盛昱八声甘州
    光绪甲午，伯愚学士［志钧］简乌里雅苏台办事。宗室伯希祭酒［盛昱］赋
八声甘州赠行云：“蓦横吹、意外玉龙哀，乌里雅苏台。看黄沙毳幕，纵横万里，
揽辔初来。莫但访原先荒碛，［（自注：“同人属拓阙特勤碑。”）］尔是勒铭
才。直到乌梁海，蕃落重开。六载碧山丹阙，几商量出处，拔我蒿莱。怆从今别
後，万卷一身荨Ｔ济鞔骸⒆宰ㄒ慧郑我梦君、千骑雪皑皑。君梦我，一枝榔
栗，扶上岩苔。”盖伯愚此行虽之官，犹迁谪也。伯希词甫脱稿，即录示余。
小红笺细字绝精。比幡拦手降弥。此等词略同杜陵诗史，关系当时朝局，非寻
常投赠之作可同日语。因亟箸於编。
    ○半塘杂文
    半塘杂文存者绝少。栓敝簏，得其寄番愚冯恩江［永年］手扎旧稿。冯为半
塘之戚，有看山楼词，故语多涉词。“十年阔别，万里相思。往在京华，得寄南
园二子诗钞，尝置座隅，不时循诵，以当晤言。去秋与家兄会於汉南，又读看山
楼词，不啻与故人烟语於匡番寒翠间，麈柄炉香，可仿佛接。尤倾倒者，在言情
令引，少游晓风之词，小山驹浦唱，我朝唯纳兰公子，深入北宋堂奥。遗声坠
绪，二百年後乃为足下拾得，是何神术，钦佩钦佩。侄溷迹金门，素衣缁尽。闲
较倚声之作，谬邀同辈之知。既奖藉之有人，渐踊跃以从事。私心窃比，乃在南
宋诸贤，然毕力奔赴，终行於绝潢断涧间。於古人之所谓康庄亨衢者，不免有望
洋向若之叹。天资人力，百不如人，奈何，奈何。万氏持律太严，弊流於拘且杂，
识者至訾为痴人说梦，未免过情。然使来者之有人，综群言於至当，俾倚声一道，
不致流为句读不缉之诗，则筚路开基，红友实为初祖。不审高明以为然否。往岁
较刻姜、张诸词集，计邀青睐，祈加匡订。此外如周、辛、王、史诸家，皆世人
所欲见，又绝无善本单行。本拟雠刊，并公同好。又拟辑录同人好词，为笙磐同
音之刻。自罹大故，万事皆灰。加以病竖相缠，精力日恭，不识此志能否克遂。
它日残喘稍苏，校刻先人遗书毕，当再鼓握铅之气。足下博闻强识，好学深思，
其有关於诸集较切者，幸示一二。盼盼。归来百日，日与病邻。丧葬大事，都未
尽心毫末。负愆高厚，尚复何言。饥能驱人，<度支>门未遂。涉淞渡湖，载入梁
园。今冬明春，当返都下，壹是家兄，当详述以闻，不再崖啤０籽┣高，青云
路阻止。双江天末，瞻企为劳。附呈拙制，祈不吝金玉，启诱蒙陋。风便时锡好
音。诸惟为道珍重不备。”又云：“倚声夙昧，律吕尤疏。特以野人击壤，孺子
濯缨，天机偶触，长谣斯发。深惭红友之持律，有愧碧山之门风。意迫指訾，遑
恤颜厚。兹录辛巳所造，得若干阕就正，嗟夫，樗散空山，大匠不视。桐焦爨下，
中郎赏音。得失何常，真赏有在。传曰：‘子今不订吾文，後世谁知订吾文者。’
谬附古谊，率辱雅裁，幸甚幸甚。”半塘故後，其生平著作与收藏均不复可问。
即其奏稿存否，亦不可知。此手札亦吉光片羽矣。
    ○遗山妙句
    遗山句云：“草际露垂虫响遍。”写出目前幽静之境，小而不纤，妙在“垂”
字“响”字，此二字不可易。
    ○松未
    松未剩竹香子咏斑竹菸管云：“莫问吞多咽少，钓诗竿何妨饥咬。”“钓
诗竿”可作吃菸典故。
    ○养蒙先生词
    元张师通养蒙先生词，玉漏迟寿张右丞云：“端正婵娟为我玳筵留照。”
“端正婵娟”四字，用之寿词，庄雅而宜称。它家词中未之见也。
    ○王秋涧江神子
    “金朝遗风，冬月头雪，令童辈团取，比明，抛亲好家。主人见之，即开宴
娱宾，谓之撇雪会。”见王秋涧词江神子序。金源雅故，流传绝少，亟记之。
    ○倪云林踏莎行
    倪云林踏莎行後段云：“鲁望渔村，陶朱烟岛，高风峻节为今扫。黄鸡啄黍
浊醪香，开门迎笑东邻老。”旧作锦钱词，寿楼春陶然亭赋前段云：“登陶然孤
亭，问垂杨阅尽，多少豪英。我辈重来携酒，但问黄莺。”後段云：“垂竿叟，
浑无营，共闲鸥占断，烟草前汀。一角高城残照，有人闲凭。”盖当时实景。
忄旨与云林略同。半塘云：“愈含蓄，愈隽永。”
    ○倪云林人月圆
    云林词人月圆云：“怅然孤啸，青山故国，乔木苍苔。当时明月，依依素影，
何处飞来。”李重光浪淘沙云：“晚凉天净月华开。想得玉楼瑶殿影，空照秦淮。”
同一不堪回首。
    ○黄槐卿词
    海宁查悔馀［慎行］得树楼杂钞：“宋史，绍兴五年五月，神武中军统制杨
沂中，发卒辇怪石钐平楼。侍御史张绚劾奏其事，沂中坐罚金。元黄文献公
氵晋集有先居士乐府後记云：旧传太平楼秦桧所建。按沂中罚金时，桧已去相位。
则楼之建，当在桧秉政初。洎桧再相，和议成日，使士人歌咏太平中兴之美，乐
府满庭芳所由作也。此事咸淳临安志不载。”云云。按吴兴备志：“黄氵晋，字
晋卿，本姓丁，世居吴兴。父铸育於义乌之黄。氵晋登延潭年进士第，累官翰
林学士，谧文献。”据此知氵晋父名铸。元吴师道敬乡录，载宋何茂恭［恪］跋
黄槐卿题太平楼乐府云：“予友黄槐卿，有胆略之士也。当秦氏侧目磨牙以脔忠
肉义骨之际，独不为威惕，成长短句以靡其须。其仇因挟为奇货以控之，且二十
年矣。会秦桧下世，遂不及发。其脱於虎口者幸也。”云云。据此，知铸字槐卿。
两宋词学极盛，士流束发受书，大都研究宫律。顾其所作幸而得传，钜公华胄而
外，十之一二云尔。槐卿满庭芳词，具见平生风节，乃竟湮没失传，尤为可惜。
宋元已还，小说杂编之属，未见者不少，容或记述及之。俟异日考求焉。绝妙好
词卷六，有黄铸秋蕊香令一首。铸，字蟾颜，号乙山，邵武人，官柳州守。乃别
是一人。姓名偶同耳。［王幼安云：据黄氵晋金华黄先生文集卷三载记先世墓志
铭一文，太平楼乐府，乃其六世祖所撰。黄氵晋六世祖，名中辅，见宋濂所撰金
华黄先生行状。黄氵晋生於元至元十四年，距南宋初约一百三四十年，其父决不
能与秦桧同时。］
    ○审斋好事近
    审斋词，好事近和李清宇云：“归晚楚天不夜，抹墙腰横月。”只一“抹”
字，便得冷静幽瑟之趣。
    ○高竹屋金人捧露盘
    高竹屋金人捧露盘咏梅二阕：“念瑶姬，翻瑶佩，下瑶池。冷香梦、吹上南
枝。罗浮梦杳，忆曾清晓见仙姿。天寒翠袖，可怜是、倚竹依依。溪痕浅，雪痕
冻，月痕淡，粉痕微。江楼怨、一笛休吹。芳信待寄，玉堂烟驿雨凄迟。新愁万
斛，为春瘦、却怕春知。”又，“楚宫闲。金成屋，玉为阑。断云梦、容易惊残。
骊歌几叠，至今愁思怯阳关。清音恨阻，抱哀筝，知为谁弹。年华晚，月华冷，
霜华重，鬓华斑。也须念、闲损雕鞍。斜缄小字，锦江三十六鳞寒。此情天阔，
正梅信、笛里关山。”绝妙好词录前一阕。余则谓以风格论，後阕较尤遒上也。
    ○张芬回文词
    评闺秀词，无庸以骨晃言。大都嚼蕊吹香，搓酥滴粉云尔。亦有龇⑶伤迹
新颖绝伦之作。闺秀正始集，张芬寄怀素窗陆姊七律一首，回文调寄虞美人词。
诗云：“明窗半掩小庭幽。夜静灯残未得留。风冷结阴寒落叶，别离长望倚高楼。
迟迟月影移斜竹，叠叠诗馀赋旅愁。欲将断肠随断梦，雁飞连阵几声秋。”词：
“秋声几阵连飞雁，梦断随肠断。欲将愁旅赋馀诗，叠叠竹斜移影、月迟迟。楼
高倚望长离别。叶落寒阴结。冷风留得未残灯。静夜幽庭小掩、半窗明。”芬字
紫蘩，号月楼，江苏吴县人，箸有两面楼偶存稿。
    ○潘瀛选新荷叶
    无名氏（按当是唐人）鱼游春水云：“秦楼东风里。燕子还来寻旧垒。馀寒
犹峭，红日薄侵罗绮。嫩草方抽碧玉茵。媚柳轻拂黄金缕。莺啭上林，鱼游春水。”
李元膺洞仙歌云：“雪云散尽，放晓晴庭院。杨柳於人便青眼。更风流多处，一
点梅心相映远。约略颦轻笑浅。”词中此等意境，余极喜之。潘瀛选新荷叶云：
“日丽风柔，水边天气鲜新。闲坐斜桥，数完几折溪痕。酒旗戏鼓，怯馀寒、未
满前村。小红怎乳，莺声一巷才匀。节过收灯，风光尚未逾旬。粉糁疏篱，谁家
香玉粼粼。雏晴嫩霁，似垂髫、好女盈盈。江南烟景，人犹在初春。”此词亦
韶令可诵。瀛，顺治朝宜兴人。
    ○李汝珍行香子
    大兴李松石［汝珍］箸李氏音鉴，自以三十三字母为词。调行香子云：“春
满尧天。溪水清涟。嫩红飘、粉蝶惊眠。松峦空翠，鸥鸟盘旋。对酒陶然，便博
个醉中仙。”“春满尧天”即“昌茫阳［梯秧切］”下仿此。侄书圃调青玉案云：
“垂杨低现红桥路。看碧鸟、飞无数。残照平塘人过渡。清尊把酒，迷离秀树，
南浦天街暮。”侄安辅调谢池春云：“细雨才晴，便踏春泥沽酒，指人家、数条
嫩柳。酩酊独醉，把汉书详剖，看闲门、问奇来否。”徐声甫［镛］调锦缠道云：
“对酒南楼，门掩春花天晓。林边千点苍山小。三桥胜跨纹袅明镜平铺，舟放人
归早。”许石华调凤凰阁云：“喜窥巢新燕，低飞屋角。呢喃频对清阁。争把
柳绵桃蕊，常时衔却。盼将子、数来庭幕。”许月南音鹄，调醉太平云：“春暖
莺狂，花团蝶嚷。云岚滋味曾尝。劝君频举觥。软饱醉乡。黑甜睡方。悬琴端按
宫商。宁知辛苦忙。”各词调皆三十三字，并与字母双声恰合，无一复音。作者
非必倚声专家，即亦煞费匠心矣。
    ○事林广记多雅故珍闻
    群书类要事林广记，西颍陈元靓编。康熙三十九年版行於日本。（彼国元禄
十二年。）凡所记载，起自南宋，迄於元季。涉明初，则续增也。中间雅故珍闻，
往往新奇可。戊集文艺类圆社摸场云：“四海齐云社，当场蹴气球。作家偏著
所，圆社最风流。况是青春年少，同辈朋俦。向柳巷花街玩赏，在红尘紫陌追游。
脱履ㄎ来冯眼活，认真为有准，杈儿扶住惟口鸣，识踢乃无忧。右搭右花跟，似
鸟龙儿摆尾声。左侧左虚扌乞，似丹凤子摇头。下住处全在低美，打著人惟仗推
吹。使力藏力，以柔取柔。集闲中名为一绝，决胜负分作三筹。俺也丝鞋罗拢
短帽轻裘。襟沾香汗湿，袜污软尘浮。佩剑仙人时侧目，撺梭玉女巧凝眸。粉钳
儿前後仰身，身移不浪。金翦刀往来移步，步过频偷。况乎夺得华治世，豪富皇
州。春风喧鼓吹。化日沸歌讴。欢笑对吴姬越女，繁华胜桑瓦潘楼。湖山风物，
花月春秋。四圣观柳边行乐，三天竺松下优游。乐事赏心，难并四美，胜友良朋，
无非五侯。心向闲中着，人於倬里求。凡来踢圆者，必不是方头。”又，满庭芳
云：“若论风流，无过圆社，拐臁蹬蹑搭齐全。门庭富贵，曾到御帘前。灌口二
郎为首，赵皇上、下脚流传。人都道、齐云一社，三锦独争先。花前并月下，全
身绣带，偷侧双肩。更高而不远，一搭打秋迁。球落处、光臁圆拐，双佩剑、侧
蹑相连。高人处，翻身舍料，天下总呼圆。”又云：“十二香皮，裁成圆锦，莫
非年少堪收。绿杨深处，瓷意乐追游。低拂花梢慢下，侵云汉、月满当秋。堪观
处，偷头十字拐，舞袖拂银钩。肩尖、并拐搭，五陵公子，恣意忘忧。几回沈醉，
低筑傍高楼。虽不遇、文章高贵，分左右、曾对王侯。君知否，闲中第一，占断
是风流。”［（後有齐云社规，下脚文球门社规，球门齐云入门白，打场户，两
人场户，三人场户，四人场户，五人名小出尖，五人场户，名皮破、落花流水，
六人名大出尖，踢花心各图式。］遏云要诀云：“夫唱赚一家，古谓之道赚。腔
必真，字必正。欲有墩亢制拽之殊，字有唇喉齿舌之异。抑分轻清重浊之声，必
别合口、半合口之字。更忌马へ醯亲樱俗语乡谈。如对圣案，但唱乐道山居水
居清雅之词，切不可以风情花柳艳冶之曲。如此则为渎圣。杜条不赛筵会，吉席
上寿庆贺不在此限，假如未唱之初，执拍当胸，不可高过鼻。须假鼓板村掇。三
拍起引子，唱头一句。又三拍至两片结尾声。三拍煞入序尾。三拍巾斗煞入赚头。
一字当一拍，第一片三拍，後仿此。出赚三拍，出声巾斗。又三拍煞尾声。总十
二拍。第一句四拍，第二句五拍，第三句三拍煞。此一字不逾之法。”遏云致语
筵会用鹧鸪天云：“遇酒当歌酒满斟。一觞一咏乐天真。三杯五盏陶情性。对月
临风自赏心。环列处，总佳宾。歌声嘹亮遏行云。春风满座知音者，一曲教君侧
耳听。”（後有圆社市语、中吕宫、圆里圆。）驻云主张满庭芳集曲名云：“共
庆清朝，四时欢会，贺筵开、会集佳宾。风流鼓板，法曲献仙音。鼓笛令、无双
多丽，十拍板、音韵宣清。文序子，双声叠韵，有若瑞龙吟。当筵，闻品令，声
声慢处，丹凤微鸣。听清风入韵，打拍底、更好精神。安公子、倾杯未饮，好女
儿、齐隔帘听。真无比，最高楼上，一曲称人心。”诗曰：“鼓板清音按乐星。
那堪打拍更精神。三条犀架垂丝络。两只仙枝击月轮。笛韵浑如丹凤叫。板声有
若静鞭鸣。几回月下吹新曲，引得嫦娥侧耳听。”水调歌头云：“八蛮朝凤阙，
四境绝狼烟。太平无事，超烘聚哨效梨园。笛弄昆仑上品，筛动云阳妙选，画鼓
可人怜。乱撒真珠迸，点滴雨声喧。韵堪听，声不俗，驻云轩。谐音节奏，分明
花里遇神仙。到处朝山拜岳，长是争筹赌赛，四海把名传。幸遇知音听，一曲赞
尧天。”诗曰：“鼓似真珠缀玉盘，笛如鸾凤啸丹山。可怜一片云阳水，遏住行
云不往还。”（後有全套鼓板棒数。）余尝谓宋人文词，虽游戏通俗诸作，亦不
无高异处，盖气格使然。元人即已弗逮。明已下不论也。右词数阕，当时踢球唱
赚之法，籍存概略，犹有风雅之遗意焉。犹贤乎已，是之取尔，讵谓今日等於牧
奴驵竖所为哉。
    ○李淑昭淑慧词
    李淑昭捣练子云：“桃似锦，柳如烟。莺不停梭蝶不闲。妨却绣窗多少事。
尽抛针黹到花前。”妹淑慧和韵云：“收晓雾，散朝烟。邃阁忙人到此闲。绣线
未抛针插髻，脚根早已到花前。”淑昭、淑慧，笠翁二女，其词未经选家箸录。
    ○自然从追琢中出
    韵语阳秋云：“陶潜、谢沂，皆平淡有思致，非後来诗人怵心刿目者所为
也。老杜云：‘陶、谢不枝梧，风骚共推激。紫燕自超诣，翠彼翦剔。’是也。
大抵欲造平淡，当自组丽中来。落其华芬，然後可造平淡之境。如此，则陶、谢
不足进矣。梅圣俞赠杜挺之诗，有“作诗无古今，欲造平淡难”之句。李白云：
‘清水出芙蓉，天然去雕饰。’平淡而到天然，则甚善矣。”此论精微，可通於
词。欲造平淡，当自组丽中来，即倚声家言自然从追琢中出也。
    ○红友疏於考订
    乐府指迷云：古曲亦有拗者。盖被句法中字面所拘牵。今歌者亦以为艉ィ
如尾犯“肯把金玉珠珍（别并作珍珠）博”，（耆卿句）绛园春：“游人月下归
来。”梦窗绛都春句，或当时一名绛园春，它本未见。）“金”字“游”字当用
去声之类。按尾犯如虚斋“殷勤更把茱萸看”，梦窗“满地桂阴人不惜”，“更”、
“桂”字并去声。绛都春，梦窗别作“更传莺入新年”、“并禽飞上金沙”、
“更愁花变梨”、“便教移取薰笼”、“便教宴接莺花”，上一字并用去声。
红友极重去声字，乃词律尾犯录柳词，无一旁注。绛都春录吴词，竟於“并”守
旁注可平，亦疏於考订也。
    ○李福黄梅花词
    得旧书画便面数十，其一李子仙［福］自书黄梅花词，极入律可诵，书势亦
秀浑不俗。栓国朝词总集，如韵甫黄氏词综续编、杏ぎ丁氏词综补，福词并未著
录。张午桥前辈云：“福，苏州人，曾官翰林。”缪筱珊先生云：“福工制举艺，
曾见某选本所录甚多。”
    ○探春慢（黄梅花）
    黄叶辞柯，寒香贴В横斜堪入清供。金尾垂帘，铜盘承泪，肯向东风倚宠。
翦剜谁施巧，定难倩、冷蜂僵冻。小窗闲付诗评，素心人自相共。不见飞英片片，
任怨咽玉龙，王澈三弄。月影昏时，烟痕深处，唤起罗浮幽梦。明是春消息，
又底事、丸封珍重。酒熟鹅儿，呼童花下开瓮。
    ○怀半塘词
    余与半塘五兄，文字订交，情逾手足。乙未一别，忽忽四年。{艹凌}景一集，
怀兄之作，几於十之八九。未刻以前，亦未尽寄京师。半塘寓宣武门外教场头巷，
畜马一、骡二，皆白。曩余过从抵巷口，见系马辄慰甚。烛影摇红云：“诗鬓天
涯，倦游情味伤春早。故人门巷玉骢嘶，回首长安道。”情景逼真。又极相思云：
“玉箫声里，思君不见，攀腔苹琛！笨此破揭祝非深於情不能道。它日当质之
半塘。
    ○周稚圭十六家词
    周稚圭中丞撰录十六家词，各系一诗。其系孟文一首：“一庭疏雨善言愁。
亻庸笔荆台耐薄游。最苦相思留不得，春衫如雪去扬州。”神韵独绝，与渔洋红
桥词“北郭清溪”阕，可称媲美。

    ●续编卷二
    ○徐穆词
    徐啸竹布衣穆，甘泉老名士也。丁酉暮春，晤於榕园。时年八十，倾盖如故。
越日，赋高阳台见贻。旋又录示旧作数阕，及王西御先生论词绝句若干首，意甚
郑重。其莺啼序一阕，尤为生平得意之笔也。
    ○高阳台
    扪虱谭雄，射雕手健，十年前早知名。西燕东劳，参差未许将迎。孤尊醉倚
悲歌惯，问悲歌、可有人听。缈天涯，满面风尘，双鬓零星。相逢此日休嫌晚。
帕攘仁语，如见生平。一缕吟思，二分明月同清。尽多湖海元龙气，肯孤它，
浩汤鸥盟。且同来，花下分前，座上飞觥。
    当年吟社已沉消。淮海词人半寂寥。今日粤西媚初祖，令人想像海棠桥。
    吾扬言词学。以秦氏为山斗。西岩先生有词学丛书行世。令子玉生孝廉，有
词系，未刻。道光季年，曾联淮海词社，不下二十人。见存者，仅［穆］而已。
刻有意园酬唱集，收入郡志。八十自遣末章，有“颇知明眼交豪士。留取馀年读
异书。爱听仙韶思雅乐，饱尝世味重园蔬。耄荒自古贻明训。好养心头活水鱼。”
可以知其志矣。啸竹又草。
    ○莺啼序
    越中归棹，成此寄梦玉、沈花溆、劳介甫、倪次郊，吴门秦玉生、符南樵、
王西御，扬州六舟禅友，阿絮女道士。
    篷窗一宵沤梦，醒连天暮雨。菰蒲外、隐作秋声，中流一任容与。山阴道、
此时经过，壶觞空忆兰亭叙。念家山，千里迢遥，暗惊杜宇。回首西湖，临水独
眺，访逋仙隐处。孤山路、落尽梅花，乱莺啼遍丛树。绕回阑、青峰满目，胜江
上、斜阳凄苦。怎春归、我尚天涯，绿阴如许。韶华水逝，客思云孤，放怀觅旧
侣。仿佛是、南屏钟动，西竺僧归，金石交亲，断原先披误。鬓丝几缕，茶烟一
榻，犀香梅熟休相讯，怕相逢、衣上多尘土。谩嗤啸咏，且教留得题痕，证它鸿
迹来去。［时归自京师，净慈主人六舟出所藏雁足灯各卷册，索题观款。］江湖
载酒，炉枕参禅，算一般意趣。尽孤负、烟花三月，佳丽扬州，薄幸司熏，飘零
词赋。予怀缈缈，知音寥落，千秋事业凭谁会，奈江东罗隐同迟暮。那堪水上琵
琶，唱彻潇潇，西兴古渡。
    ○多丽
    旋梦玉摄震泽，曾招宝带桥咽月之举。抚今追昔，情见乎辞。
    汤兰桡。湾环宛转长桥。西风、湖光万顷，参差吹出琼箫。疏烟抹、黛螺
丫髻，冷云！⑤酣帐媲獭Ｒ椅赐け撸松陵路畔，远山隐约画眉娇。堤上柳丝堪
折，离思一条条。更休说、宾鸿尚未，去燕难招。忆当年、尊前咽月，多情酒
诗瓢。庾楼客、珠玑锦织，踏摇娘、绮席竹调。雁齿排连，蟾辉皎洁，三生梦里
可怜宵。到而今，渚莲泣露，啼鸟总无聊。文园老，也应羞见，几度回潮。
    ○陈铎词
    得坐隐先生精选草堂馀意一册於运司街霍记书肆，无序跋，卷首有新都环翠
堂字样。词全和草堂韵，每音调名下，径题元作者姓名。唯一人两调相连，则第
二阕题陈大声名。［黄虞稷千顷堂书目云，录前人作，缀以己作，非是。其题前
人名者，亦大声作。］按明陈铎，字大声，下邳人，官指挥使。其词超澹疏宕，
不琢不率。和何人韵，即仿其人体格。即如淮海、清真、漱玉诸大家，置本集中，
虽识者不能辨。昔人谓词绝於明，观於大声之作，斯言殆未为信。明词综仅录浣
溪沙一阕。
    ○严廷中扬州好
    维扬本莺花薮泽。自昔新城司李，狎主词盟。红桥冶春，香艳如昨。浮湛宦
辙，代有名流。如项莲生、蒋鹿潭，并倚声专家，希踪北宋。宜良严秋槎［廷中
］，亦後来之秀。需次两淮，有岩泉山人词、麝尘集。其扬州好若干阕，尖艳浑
雄，各极其妙。充其才力所至，庶几嗣响水云。端木子畴前辈评麝尘集曰：“天
分甚高，下笔有镌皆煳镏致。而瑕瑜互见。想见其傲岸自雄，不受切磋处。”
然则秋槎固⒂诳袷恳宰曰拚咭病
    ○望江南
    扬州好，池馆闹春分。蝶影衣香团作阵，湖光花气酿成阴。画浆汤斜曛。
    扬州好，骨董列粗粗。鹾贾高谭评古玩，酸丁低首栓残书。尝鉴各黏涂。
    扬州好，随意破闲愁。名士商量邀合醵，高僧挥霍到缠头。无事不风流。
    扬州好，处处赛神忙。土佛乘舆朝大士，社公肃柬迓城隍。人鬼两荒唐。
    扬州好，叶子斗输赢。阿嫂偷传灯畔眼，小姑笑数手中星。金钏响轻轻。
    扬州好，午倦教场行。三尺布棚谭命理，四围洋镜觑春情。笼鸟赛新声。
    扬州好，闺阁礼空王。采线紧拴泥偶臂，ヤ檀浓和美人香。尽彀佛思量。
    扬州好，对岸列金焦。客舫远归京口月，大江横截海门潮。落日送南朝。［
以上见选巷丛谈］
    ○陈聂恒词
    艺文志词曲类，陈聂恒栩园词弃稿四卷，［佚。］按栩园词弃稿，曩余得於
海王屯阝，镂版精绝，前有顾梁汾先生书，於词学盛衰之故，慨乎言之。略云：
“自国初辇毂诸公，尊前酒边，借长短句以吐其胸中。始而微有寄，久则务为
诣畅。香岩、倦圃，领袖一时。唯时戴笠故交，担簦才子，并与咽游之席，各传
酬和之篇。而吴越操觚家闻风竞起，选者，作者，妍媸杂陈。渔洋之数载广陵，
实为斯道总持。二三同学，功亦难泯。最後，吾友容若，其门地才华，直越晏小
山而上之。欲尽招海内词人，毕出其奇，远方鸣茫渐有应者，而天夺之年，未
几，辄风流云散。渔洋复位高望重，绝口不谈。于是向之言词者，悉去而言诗、
古文辞。回视花间、草堂，顿如雕虫之见耻於壮夫矣。虽云盛极必衰，风会使然。
然亦颇怪习俗移人，凉燠之态，浸淫而入於风雅，为可太息。假令今日，更得一
有大力者起而倡之，众人幡然从而和之，安知衰者之不复盛邪。故余之于词，不
能无感。而於栩园实不能无望。”［书止此。］栩园词格在饮水、弹指之闲。蚤
岁抱安仁之戚，有金缕曲十阕。梁汾题云：“人因慧极难兼福，天与情多却费才。”
馀亦美不胜收。随意录数阕如左，可以概全编矣。陈聂疑系复姓。恒字曾起，一
字秋田。
    ○临江仙人日
    晓色也知晴更好，檐前几朵花新。翦刀声在隔窗闻。钗头双采燕，切莫便衔
春。未便有情如七夕，合欢消息难真。东风吹绉小眉痕。不成还是梦，又是隔年
人。［恰合分际，不犯刻露，南宋人逊北宋以此。］
    ○虞美人寄贺丈天山
    歌筵凄绝方回句。不道愁如许。江南又是熟梅天。负了月楼花院、一番怜。
闲来寻梦斜阳里。没个忘忧地。偶然弦外两三声，那得吟魂还在、泪团成。
    ○鹊桥仙夜泊虎丘
    阖闾城冷，伍胥潮猛，愁绝不如归去。片帆和月出山塘，尚听得、阊门更鼓。
清歌欲断，遗钿堪拾，寂寞可中亭路。人家卖酒一灯红，且醉向、山佳处。
    ○定风波题画
    莸佧声里月流。柳丝拖得一痕秋。旅雁避人飞不起。烟际。片帆稳稳载闲
愁。忆自采兰人去後。消瘦。不堪重对白局蕖Ｋ拼朔绻舛几队搿Ｅ嘎隆Ｂ花斜
覆梦魂幽。［不黏不脱，题画词，斯为合作。］
    ○表忠录题词
    宋和州防御使刘公［师勇，］庐州人。［宋史附张世杰传。元王逢酲溪集云
山东文安县人，误也。］德淘年，元师逼常州，知州赵汝鉴遁，郡人钱埔猿
降。师勇以淮兵复常州，固守不屈。後扈王海上，见时事不可为，忧愤卒，葬粤
东赤溪听铜鼓山。江阴金同转氵桂笙权赤溪同知时，为表章祠墓，并采辑事实，
徵题咏，为表忠录锲行。余为题词，调水龙吟云：“荒江咽遍寒潮，吊忠更酹兰
陵酒。英灵如昨，重围矢石，孤城刁斗。画饼偏安，醇醪末路，壮怀空负。说生
平意气，题诗射塔，试旋斡、乾坤手。炎徼重寻祠墓，瘴云深、鹤归来否。琼崖
玉骨，赤溪血泪，蛮神呵守。五百年来，天时人事，淋浪襟袖。听鼓鼙悲壮，愿
屠鲸鳄，为将军寿。”［时东北日俄交哄。］“射塔题诗”见金氏所辑事略，江
阴悟空寺塔也。师勇以纵酒卒，故曰醇醑未路也。
    ○陈圆圆舞馀词
    梅村诗集圆圆曲注：钱湘灵曰：本常州奔牛镇人。［即金牛里。］武阳志摭
遗：圆圆陈姓，其父曰陈货郎。三桂镇云南，问圆圆宗尚阝，谬以陈玉汝对，乃
使人以千金招致之。玉汝笑曰：“吾明时老孝廉，岂能为人宠姬叔父耶。”谢弗
往。陈货郎至，三桂觞之曲房，持玉杯，战栗坠地，厚其赐归之。按它书载圆圆
本邢姓，滇南邸中你邢夫人。据志，则实陈姓，非邢姓矣。暇日因捃摭圆圆事实，
牵连记之。圆圆名元，［一作沅。］初与某公子有生死盟。田皇亲购得之。公子
遣盗劫之江中，误载它姬以还。盗再往，已有备矣。力战易归。已而事露，祸且
不测，公子度不能争，遂以献。见众香集小传。［华亭王鸿绪、玉峰徐树敏及渔
洋、迦陵诸名辈，撰定国朝闺秀词，名众香集。］圆圆工倚声，有舞馀词。荷叶
杯有所思云：“自笑愁多欢少。痴了。底事倩传杯。酒一巡时肠九回。推不开。
推不开。”转应曲送人南还云：“堤柳。堤柳。不系东行马首。空馀吉缕秋霜。
凝泪思君断肠。肠断。肠断。又听催归声唤。”丑奴儿令梅落云：“满溪绿涨春
将去。马踏星沙。寸打梨花。又有香风透碧纱。声声羌笛吹杨柳，月映官衙。
窭桓趁坊āＡ崩锶硕学唤茶。”见众香集。辛酉城破，圆圆自沉於莲花池，即
葬池旁。池中曾放并头莲，在城北商山寺。滇中有商山鸾影一卷，载圆圆降鸾之
诗，见颐道堂诗自注。［云伯有题阮赐卿公子後圆圆曲七绝十首。赐卿名福，文
达公子，曾亲至圆圆墓上访求轶事。所制曲惜陈集未附录。］曩见四印斋藏圆圆
像凡三帧，一明洗溆穑一六珈象服，一缁衣裙练，名人题咏甚夥。
    ○冯永年看山楼词
    番愚冯恩江［永年］，半塘之戚也。戊子二月，余自蜀入都，始识半塘，即
以看山楼词见贻，并云：“斯人甚好名，若有人为之著录，不知其欣慰奚似。”
今事隔十七年，半塘之言犹在耳也。冯官江西南康知县。
    ○壶中天避乱章江舟次对月  冯永年
    惊魂定否，早白沙洲外，清光如雪。恨雨颦烟收拾尽，漫把冰轮推出。千里
波光，满天星影，相映俱澄澈。扣舷长啸，天香飞下琼阙。为问当日欢场，曾来
相照，可是今宵月。一样团汕锷好。顿判悲欢情节。数点微云，一行凄雁，似
我愁难灭。西风料峭，无端寒透诗骨。
    ○蝶恋花
    秋满长江波浩漫。胜迹凋残，屈指何堪算。吊古新添愁一段。娄妃墓侧徐亭
畔。莫讶萍踪轻聚散。送客江头，多少帆樯乱。南浦西山青不断。年年只见游人
换。
    ○浣溪沙
    恼煞啼鹃不住啼。一灯如豆夜凄迷。梦中罗袜是耶非。若果它生能再合，便
将死别当生离。兰因絮果信还疑。
    ○凤凰台上忆吹箫        1111金陵陆筱云校书，于癸丑城陷前一夕，
约诸姊妹酣歌醉舞，夜遂自经。无锡杨铁士绘影徵，为填此解。
    碧玉楼前，石头城外，无端烽火生愁。甚镜花留影，荡澜成秋。弱质何堪再
误，风流梦、蓦地回头。聊携酒。蹁跹舞袖。宛转歌喉。休休。者番醉也，倩罗
帕消除，万种温柔。便剩脂零粉，凭付谁收。化作子规啼血，声声恨、似切同仇。
从今後，紫萝红杜，何处遗丘。［此词因其事可传，存之。］
    ○黄体正词
    粤西词见二卷，丙申刻于金陵。尝欲辑补遗一卷，今不复从事矣。黄云湄先
生词，余出都後，半塘得于海王村。今年四月，出以示余，属录入粤西词补者也。
黄先生名体正，桂平人，嘉庆三年乡试第一，官至国子监典籍。有带江园小草，
附词。
    ○夏初临春暮
    皱绿成波，吹红作雨，东风费尽心情。春似游人，琬缬动行旌。光阴梦样
难醒，绾晴丝，飘去无声。帘栊昼寂，阑干径峭，院落苔青。天涯何处，芳草偏
多。玉楼烟重，翠袖寒轻。朱颜易老，怎经花事凋零。此恨分明，又烦它，燕子
叮咛。共谁听。三眠柳上，坐个黄莺。
    ○琴调相思引送春
    梦雨愁云负一春。伤心如别有情人。离筵几刻，怎地不销魂。蜂蝶过墙红寂
寂，园林回首绿深深。手团风絮，扶醉倚黄昏。
    ○水龙吟春江闻蘧
    天涯芳草春初，美人何处潇湘隔。离情欲诉，更沉鼍鼓，波寒瑶瑟。蓦地龙
吟，一枝竹裂，江南江北。恁迷脱淘拢声声弄破，缥缈作、关山白。吹散梅魂
柳魄。忆当年、动人凄恻。高楼醉倚，清笙漫ㄓ，红牙低拍。回首离亭，万条飞
絮，十年孤客。到如今试问，紫鸾黄鹤，阿谁骑得。
    ○太清春东海渔歌
    曩阅某词话云，本朝铁岭人词，男中成容若，女中太清春，直窥北宋堂奥。
太清春天游阁诗写本，岁己丑，余得於厂肆地摊。词名东海渔歌，求之十年不可
得。仅从沈善宝［钱塘人。武凌云室有鸿雪楼词。］闺秀词话中，得见五阕，录
其四如左。忆与半塘同官京师时，以不得渔樵二歌为恨事。朱希真樵歌及东海渔
歌也。余出都後半塘竟得樵歌付梓，而渔歌至今杳然。就令它日得之，安能起半
塘与共赏会耶。此余所为有椎琴之痛也。
    ○浪淘沙（春日同夫子慈溪纪游）
    花木自成蹊，春与人宜，清流荇藻荡参差。小鸟避人栖不定，扑乱杨枝。归
骑踏香泥，山影沉西。鸳鸯冲破碧烟飞。三十六双花样好，同浴清溪。
    ○南柯子（山行）
    抱紊凉意，肩舆缓缓游。连林梨枣缀枝头。几处背阴篱落、桂牵牛。远岫
云初敛，斜阳雨乍收。牧踪樵径细寻求。昨夜骤添溪水、绕村流。
    ○早春怨春夜
    杨柳风斜。黄昏人静，睡稳栖鸦。短烛烧残，长更坐尽，小篆添些。红楼不
闭窗纱。被一缕、春痕暗遮。澹澹轻烟，溶溶院落，月在梨花。
    ○惜分钗咏空冲
    春将至，晴天气，消闲坐看儿童戏。借天风，鼓其中。结采为绳，截竹为筒。
空空。人间事。观愚智。大都制器存深意。理无穷。事无终。实则能鸣，虚则能
容。冲冲。
    ○蔡秉衡松下庐词
    蔡秉衡，字竟夫，湘士之极落拓者。病甚，以所作松下庐词寄子大鄂中，意
⒁源。余闻而悲之。曩欲撰录国朝词若干家为蕙风{移}词选，专录孤行冷集，
以阐幽为宗忄旨，而箸人弗与焉。如松下庐词之类是也。
    ○浣溪沙诗（孙招集三雅亭禊饮，用子大韵。四首录一。）
    簇簇浓阴郁不开。旧游如梦认荒苔。红襟小燕却飞来。绮炙扃双照烛。好
春一度一衔杯。曲阑干外水纹回。
    ○醉落魄山居
    及时杯酒。十年人事空回首。乞身沤外天容否。随意团茅，风雨半椽彀。杜
宇啼残花信骤。扫花懒缚东风帚。吟床赚梦诗痕瘦。那角斜阳，淡照水杨柳。［
澹雅略近宋人。吟床句逊。］
    ○锁窗寒
    ［瓞孙竹阴情话图，瓞孙吴人，曩与其舅氏读书杭州官舍，拟作一图，未果。
後别去，再聚于淮南。濒行，其舅补写此图付之。今瓞孙弃经生业，以贰尹来湘，
分枕郎州。出图乞题。予适ㄈ装东下，率谱以应。］
    簟滑邀凉，帘疏听雨，少年吟伴。无端絮别，裂竹一声催远。纪行程、扁舟
去来，又向淮南道中见。认带潮酒袂，秋风<毛冒><毛>，泪痕都满。销黯。烛
重翦。算洒笋流光，几番轻换。何甥谢舅，更似者情难遣。索柔毫、临歧补图，
也抵当时胜游券。傥遥空，问讯平安，共与⒎裳恪
    ○好事近
    花腻镜敛春，缕缕香云低蟆Ｔ记人前偶遇，向那厢端坐。曲屏深掩月三更，
还又洞房锁。未必□宵欢聚，已今宵不果。
    ○陈铎草堂馀意
    明陈大声［铎］草堂馀意，具澹、厚二字之妙，足与两宋名家颉颃。半塘借
去未还。筱珊先生急欲付诸剞氏，而元书不可复得。筱珊谓余，可为陈大声一哭。
［以上见兰云菱梦楼笔记］
    ○唐山先生词
    曩辑薇省词钞，屡访颜修来、曹颂嘉、赵云崧三先生词弗获。例言为恨事。
比阅茶馀客话，壬午春王月，偶作望江南词二十阕，分咏淮南岁寒食品，王蓬心
宸读而艳之，为写岁朝填词图云云。唐山先生曾官中书。据此，知先生亦尝填词，
惜无从搜访矣。
    ○屈大均道援堂词
    王阮亭衍波词虞美人云：“回环锦字写离愁。恰似潇波，不断入湘流。”炙
砚琐谈引陆龟蒙采词：“问人则不屈不宋，说地则非潇非湘。”谓“潇湘”字前
人已有分用者。按番禺屈翁山［大均］道援堂词潇湘神三首，零陵作。“潇水流。
湘水流。三闾愁接二妃愁。潇碧湘蓝虽两色，鸳鸯总作一天秋。”［元注，潇湘
二水相合，故名鸳鸯水。］“潇水长。湘水长。三湘最苦是潇湘。无限泪痕班竹
上，幽兰更作二妃香。”“潇水深。湘水深。双双流水逐臣心。潇水不如湘水好。
将愁送去洞庭阴。”似是阮亭所本。
    ○兵要望江南词
    兵要望江南词，武安军左押衙易静讠巽。起“占委任”，止“占赤濉保最
五百二十首。词虽不工，具徵天水词学之盛。下至方伎曲士，亦粗谙宫商。云自
在龛藏旧钞本。
    ○藕香{移}刻古今
    敬斋古今钤疲骸昂胤交囟山乐府别集有定风波异名醉琼枝者云：‘槛外雨
波新涨，门前烟柳浑青。寂寞文园淹卧久，推枕援琴涕自零。无人著意听。绪绪
风披云幌，鸣迷碌捷嫱ァ３ぜ呛匣抖馆夜，与鲜香罗掩翠屏。琼枝半醉醒。’
寻其声律，乃与破阵子正同。”按四印斋所刻东山寓声乐府，此阕调名正作破阵
子，不作定风波，亦不云异名醉琼枝。“半醉醒”五字缺。今据此补足，乃可读，
亦快事也。［换头“云幌”，四印作芸。］古今钜皇椋四库及武英殿聚珍版从
永乐大典录出，并虐司怼Ｅ合{移}所刻，为明万历庚子武陵书室蒋德盛梓行
十二卷本，又辑聚珍所存，蒋本所缺，为补遗二卷。
    ○弹指词名所本
    弥勒弹指一声，楼阁门开。善财入已，见百千万亿楼阁，一楼阁内有一弥勒，
领诸眷属，并一善财而立其前。自是梁汾词名所本。湘烟录诗源指诀：李观作百
年歌，王请其法，观弹指曰：“遗子爪甲清尘，庶几文思有加。”此又一说。
    ○香南雪北词名所本
    潞府妙媵臻禅师。僧问金粟如来为甚麽却降释迦会里。师曰：“香山南，雪
山北。”闺秀吴鞠悖墼澹荽拭香南雪北，本此。
    ○船子和尚与法常词
    船子和尚偈云：“别人趴床绍饺亍Ｏ闫长黏绕指风。两岸映。一船红。何
曾解染得虚空。”渔歌子也。法常首座渔父词云：“此事楞严尝露布。梅花雪月
交光处。一笑寥寥空万古。风瓯语。迥然银汉横天宇。蝶梦南华方栩栩。斑斑谁
跨丰干虎。而今忘却来时路。江山暮。天涯目送鸿飞去。”渔家傲也。可入宋词
总集，又西余师子禅师偈云：“春风触目百花开。公子王孙，日日熏熏醉。唯有
殿前陈朝桧。不入时人意。”亦天然长短句。
    ○权贵妃词
    高丽人词李齐贤［元时人］益斋长短句一卷，刻入粤雅堂丛书，朴り撷秀集
二卷，孙恺似布衣［致弥］使还，封达御前。众香集载权贵妃词三阕，亦见恺似
使草。林下雅音，异邦尤为仅见。谒金门云：“真堪惜。锦帐夜长虚掷。挑尽银
灯情脉脉。描龙无气力。宫女声停刀尺。百和御香扑鼻。帘卷西宫窥夜色。天青
星欲滴。”踏莎行云：“时序频移，韶光难驻。柳花飞尽宫前树。朝来为甚不钩
帘，柳花正满帘前路。春赏未阑，春归何遽。问春归向何方去。有情海燕不同归，
呢喃独伴春愁住。”临江仙云：“花影重帘初睡起，绣鞋著罢慵移。窥粮强把绿
窗推。隔花双蝶散，犹似梦初回。玉旨传宣呼女监，亲临太液荷池。争将金弹打
黄鹂。楼台凌万仞，下有白云飞。”
    ○红笙与红箫
    词人用红箫事，以姜白石侍儿小红善吹箫也。刘宾客和窦夔州见寄寒食日忆
故姬小红吹笙诗云：“鸾声窈眇管参差。清韵初调众乐随。幽院妆成花下弄。高
楼月好夜吹时。忽惊暮槿飘零尽。唯有朝云梦想期。闻道今年寒食日。东山旧路
独行迟。”则是红箫之前，又有红笙矣。
    ○周晋清平乐
    宋周晋清平乐云：“手寒不了残棋。篝香细勘唐碑。无酒无诗情绪。欲梅欲
雪天时。”倚声家为金石学，是鱼与熊掌也。晋字明叔，号萧斋。
    ○诗词中方言
    韩昌黎盆池诗：“夜半青袷サ弥。”刘宾客和牛相公寓言：“只恐重重世
缘在，事须三度副苍生。”周草窗西江月词：“称销不过牡丹情。中半伤春酒病。”
王质渔父词：“遮些快活有谁知。”“圣得”、“事须”、“称销”、“遮些”，
皆唐宋人方言。
    ○阎苍舒原名安中
    宋阎苍舒，元名安中，改名苍舒。何异中兴百官题名，东宫官有阎安中，又
有阎苍舒，误以为二人也。
    ○韶音洞诗
    余十二岁时，作韶音洞诗：“桂林多古洞，每以形得名。此洞在城北，不以
形以声。泠泠清音发，足以怡性情。恍如奏舜乐，鸟兽皆锵鸣。今我独坐久，神
气为之清。”惟此至己前时，常作诗，苦不能入格。己卯已後，沉顿於词滋甚，
与诗判为两途矣。
    ○杂体诗钞
    先雨人世父［澍］，辑杂体诗钞锲行。如柏梁体、梁父吟、离合体、神智体、
休洗红、两头纤纤、自君之出矣、集词名、药名之类，体凡数十，得二十四卷，
分八钜册。余幼时辄每种仿为之。偶忆其一云：“自君之出矣，不复画长眉。眉
长似远山，山远君归迟。”
    ○张诗ぎ序十六家词
    道光季年，祥符周稚圭先生［之琦］开府吾粤，刻心日斋十六家词录成。适
华亭张诗ぎ先生［祥河］官藩司，为之序。末云：“公今美成，余惭叔夏。”两
贤合并，诚佳话也。
    ○四印斋所刻词
    王幼霞给谏［鹏运］，自号半塘老人。［临桂东乡地名半塘尾，幼霞先茔所
在也。］清通温雅，初嗜金石，後乃专一於词。其四印斋［山谷送张叔和诗，我
捉养生之四印，谓忍默平直也。百战百胜，不如一忍。万言万业、不如一默。无
可拣择眼界平。不臧秋豪心地直。］所刻词旁搜博采，精采绝伦，虽虞山毛氏弗
逮也。王氏在桂林曰燕怀堂，旧有园在城西南隅。修廊百步，镂花墙，纳湖光。
墙已外即扌黏湖矣。半塘有鼻病，致憎兹多口然不足为直声才名玷也。
    ○抛霈抵戏
    东山词：“揭帘飞瓦雹声焦。”宋世寒食，有抛霈担垡敉樱葜戏，盖儿童
飞瓦石也。下云：“九曲池边杨柳陌，香轮轧轧马萧萧。”亦寒食风景。
    ○乾隆写本白石道人集
    乾隆写本白石道人集，灵鹣阁藏。余曾移一本。白石自序後，有洪武十年八
世孙福四谨志，略云：“公诗一卷，歌曲六卷，早已板行。暮年复加删窜，定为
五卷。无雕本，藏於家。经兵火，帖轴无只字，而是编独存。录写两本，一付儿
子，一诒犹子通，世世宝之。”又万历二十一年十六世孙鳌谨书，略云：“此青
坡徵君手书，以遗侍御哦客公者。今又二百馀年。楮虽蠹落，而字迹犹在。因付
匠整顿，且命鲤弟以侧理浆纸照本临出，用时庄诵焉。”又乾隆甲子二十世孙虬
绿谨书，略云：“公诗初本刻於嘉泰间，晚又涂改删汰，录为定本，藏於家。五
六百年世无知者。爰搜取各家刊本，彼此雠勘，附以累朝诗话掌故，有入近代者，
并为笺略。独篇什不敢擅为增损。间有捃拾拾，仅以附别之。”余藏白石诗词集，
常熟汲古阁本、江都陆锺辉本、华亭张奕枢本、华亭张奕枢本、歙洪正治本、华
亭姜氏祠堂本、临桂倪鸿本、王鹏运本、仁和许增本，许本参互各家，□极精审。
除此写本未见外，所据各本与余所藏略同。写本□录所见各本序跋，有康熙庚寅
通越诸锦序，康熙戊戌广陵书局刻本，龙溪曾时灿序，为许氏及余所未见。所录
诗话、词评、轶闻、故事，亦视刻本为多。间有虬绿自识，亦极该博。又有姜氏
世系、白石年谱，足资考证。附采五绝二首七绝二首，填词二首，细读两词，虽
非集中杰作，然如前阕“雨”、“绪”、“路”，後阕“绮”、“几”、“醉”
等韵，自是白石风格，非窜入它人之作也。
    ○越女镜心二首
    风竹吹香，水枫鸣绿，睡觉凉生金缕。镜底同心，枕前双玉，相看转伤幽素。
傍绮阁，轻阴度飞来鉴湖雨。近重午。燎银篝、暗薰溽暑。罗扇小、空写数行怨
苦。纤手结芳兰，且休歌、九辩怀楚。故国情多，对溪山，都是离绪。但一川烟
苇，恨满西陵归路。
    檀拨么弦，象奁双陆，旧日留欢情意。梦别银屏，恨裁兰烛，香篝夜间鸳被。
料燕子、重来地。桐阴锁窗绮。倦梳洗。晕芳钿、自羞鸾镜。罗袖冷、疏竹画帘
半倚。浅雨渗酴校指东风、芳事馀几。院落黄昏，怕春莺，笑人憔悴。倩柔红
约定，唤起玉箫同醉。
    周颐按，右词二阕，采附法曲献仙音虚阁笼寒阕後。细审词调，有与法曲献
仙音小异者。前段“轻阴度”、“重来地”叶，後段“空写数行怨苦”、“疏竹
画帘半倚”，“怨”字、“半”字去声是也。有与法曲献仙音胶合者，前阕前段
“风竹”“竹”字，“鸣绿”字，“睡觉”“觉”字，後段“故国”“国”字。
後阕前段“檀拨”“拨”字，“双陆”“陆”字，“旧日”“日”字。後段“院
落”“落”字并入声是也。守律若是谨严，自是白石家法。
    ○和放翁钗头凤
    放翁出妻为作钗头凤者，姓唐名琬。和放翁钗头凤词，见御选历代诗馀词话
及林下词选“世情薄。人情恶。雨送黄昏花易落。晓风乾。泪痕残，欲笺心事，
独语斜阑。难难难。人成各。今非昨。病魂常似秋千索。角声寒。夜阑珊。怕人
寻问，咽泪妆欢。瞒瞒瞒。”前後段俱转平韵，与放翁词不同。［耆旧续闻云：
其妇见而和之，有“世情薄，人情恶”之句，惜不得其全阕。］
    ○潘瀛选新荷叶
    潘仙客［瀛选］新荷叶句云：“雏晴嫩霁，似垂髫，小女盈盈。”未经人道。
    ○周济介庵诗词
    校周保绪［济］介庵诗词，多常州耆旧轶闻。汤贞愍官乐清副戎，引疾归，
寄保绪春水园。贞愍暨其配双湖夫人，俱擅丹青，有画梅楼双照。保绪为题浣溪
沙词，有“暗香双护玉楼人。旁人刚道是梅魂”之句。贞愍奉命弋捕，改道士装
入罗浮，经月乃出。既罢，写其装为琴隐图，琴隐图所由名也。又有十二古琴书
屋填词图。张翰风初名翊，改名与权，後定名琦。陆祁生故宅，有“龙蛇影外风
雨声中之轩”，庭中古桧二，後毁於火。
    ○淑秀澹庵词
    徐淑秀，自号昭阳遗孑，前朝南渡时宫人也。甲申後，流落金台，後归泰州
邵某。为诗多抑郁哀愤之音，有“昭阳遗孑听渔歌。尔乐波涛我为何”、“入画
无人知是我，倚阑看蝶认为花”之句。所著一叶落词，众香集录四阕。女邵笠，
字澹贰Ｆ腥蛮云：“乱莺啼破流苏梦。樱桃露湿花梢重。小婢促梳头。开奁满
镜愁。画眉人不在。蹙损双螺黛。淡日上红纱。轻蝉鬓影斜。”虞美人後段云：
“翠眉一霎愁峰锁。ソ研讨会芙蓉朵。问伊底事忽娇嗔。道是采花、掠乱鬓梢云。”
淑秀词视澹飞匝罚然“入画”二语，却未经人道。
    ○尼静照词
    尼静照，字月上，宛平人，曹氏良家女，泰昌时选入宫。在掖庭二十五年，
作宫词五首。崇祯甲申，祝发为尼。西江月云：“午倦恹恹欲睡，篆烟细细还烧。
莺儿对对语花梢。平地把人惊觉。有恨慵弹绿绮，无情■整云翘。难禁愁思胜春
潮。消减容光多少。”体格雅近北宋。
    ○成岫词
    成岫，字云友，钱塘人。略涉书传，手谈齿句、斗茗弹丝并皆精妙。爱云间
董宗伯书画，刻意临抚。每一著笔，辄能乱真。今妩媚而失苍劲者，皆云友作也。
戊子春，宗伯留湖上，见云友所仿书画甚夥，自不能辨。後得徵士汪然明言其详，
即为蹇修，结衤离於不系园。时云友年二十二矣。归董後得徵士汪然明言其详琴
瑟静好，谱入意中缘传奇。有慧香馆集。菩萨蛮云：“绿杨深处黄鹂坐。苍苔门
巷无人过。帘卷接湖光。六桥车马忙。锦塘花历乱。云拥雷峰暗。触绪抚瑶琴。
澄怀一寄心。”
    ○吴澄临江仙
    吴草庐［澄］临江仙词九日舟泊安庆城下，晚歇临江水驿。於时月明风清，
水共天碧，情景佳甚。与徐道川、方复斋、况眉吾、方清之，驿亭草酌。以“殊
乡又逢秋晚”分韵，得“殊”字。“去岁家山重九日，西风短帽萧疏。如今景物
几曾殊。舒州城下月，未觉此身孤。胜友二三成草草。只怜有酒无茱。江涵万象
碧霄虚。客星何处是，光彩近辰居。”有元一代吾宗故实尤少，亟记之。
    ○与叔问联句
    辛卯、壬辰间，余客吴门，与子芾叔问，素心晨夕，冷吟闲醉，不知有人世
升沉也。某夕，漏未三滴，招子芾咽集，不至。叔问得浣溪沙前四句，余足成之。
“□样词人天样遥。翠衾贪度可怜宵。［芾姬人名翠。］未应笺管换钗翘。破面
春风防粉爪。［问］画眉新月恋香毫。柳颦花笑奈明朝。［笙］”翼日，有怡园
之约，故歇拍云云。今子芾墓木拱矣。王逸少所谓“俯仰之间，已成陈迹。”成
容若所谓“当时只道是寻常”也。
    ○陈大声戏仿月令
    陈大声草堂馀意不可复得，甚恨事也。大声一字秋碧，精研宫律，当时有乐
王之目。又善谑，当居京师戏仿月令二月云：“是月也，壁虱出，沟中臭气上腾，
妓靴化为鞋。”见顾起元客座赘语。又有四时曲，秋碧与徐髯仙聊句。
    ○玉梅後词
    玉梅後词临江仙云：“妍风吹坠彩云香。”彩云丽矣，而又有香，且是妍风
吹，坠，七字三层意。
    ○杨泽民和清真
    杨泽民和清真蓦山溪云：“平生庀睿未肯轻鱼水。”余亦云然。
    ○注明宫调词辑
    宫调之学，失传久矣。尝欲辑两宋人词注明宫调者，都为一帙。取其相同之
调，参互比勘，当有消息可寻。惜尘冗，苦无暇也。
    ○蓼园词选
    余女兄三，某仲适黄，名俊熙，字吁卿。吁卿之曾祖蓼园先生，有词选梓行。
起玄真子渔歌子，讫周美成六丑，都二百二十四阕。并浑雅温丽，极合倚声消息。
每阕有笺，徵引赡博。余年十二，女兄於归，诒余是编，如获拱璧。心维口诵，
辄仿为之。是余词之导师也。先生选词若是之精，断无不工填词之理，顾所作迄
未得见。可知吾粤词人，湮没不彰者夥矣。［黄氏家祠内有偶彭楼词，举版贮其
上，并可登眺城西山色。女兄以余幼故，请登楼勿许，当时为之惘然。至楼名何，
则至今不知。以上见香东漫笔］
    ○後庭花破子
    後庭花破子，李後主、冯延巳相率为之。“玉树後庭前。瑶草妆镜边。去年
花不老。今年月又圆。莫教偏。和月和花，天教长少年。”单调三十二字，见古
今词话词辨卷上，引陈氏乐书。王恽、邵亨贞、赵孟ぽ并有此词。万氏词律不收，
谓是北曲，不知南唐已创此调也。
    ○贺方回小梅花
    贺方回小梅花“城下路”一阕前段，词综作金人高宪词，调名贫也乐，於
“家”韵分段。半塘云：“或沿明人选本之论也。”
    ○宋谚入词
    宋谚：“馋如鹞子。懒如堠子。”稼轩玉楼春“心如溪上钓矶闲，身似道旁
官堠懒。”又云：“谢三娘不识四字，罪之头。”吕圣求河传：“常把那、目字
横书，谢三娘、全不识。”
    ○杨妹子题画词
    杨娃亦称杨妹子，宋宁宗恭圣皇后妹，以艺文供奉内廷。题马远松院鸣琴小
幅诉衷情云：“闲中一弄七弦琴。此曲少知音。多因澹然无味。不比郑声淫。松
阴静，竹楼深。夜沉沉。清风拂轸。明月当轩。谁会幽心。”按杨娃词各选本未
著录，此阕见韵石斋笔谈。
    ○胡与可百字令
    黄子由尚书夫人胡氏与可，号惠斋，元功尚书之女也。有文章，兼通书画。
尝因几上凝尘，戏画梅一枝，题百字令云：“小斋幽僻，久无人到此，满地狼籍。
几案尘生多少憾，玉指亲传踪迹。画出南枝，正开侧面，花蕊俱端的。可怜风韵，
故人难寄消息。非共雪月交光，这般造化，岂费东君力。只欠清香来扑鼻，亦有
天然标格。不上寒窗，不随流水，应不贴宫额。不愁三弄，只愁罗袖轻拂。”按
夫人有满江红灯花词，见花草粹编及词统。此阕见董史皇宋书录。
    ○坡词出处
    东坡词：“春事阑珊芳草歇。”升庵词品引唐刘瑶诗“瑶草歇芳心耿耿”，
传奇女郎王丽真诗“燕折莺离芳草歇”，谓是坡词出处。不知谢灵运有“芳草亦
未歇”句。此条见古虞朱亦栋群书札记。
    ○升庵失考
    又坡词“游人多上十三楼”，词品云：用杜牧诗“婷婷袢觜袢跏三馀”句
也。案咸淳临安志，十三间楼在钱塘门外，大佛头缆船石山後，东坡守杭时，多
游处其上，今为相严院。又见武林旧事、梦梁录。郭祥正陈默并有诗，见西湖志。
升庵岂未考耶。
    ○赵意孙词
    “僵卧研讨会蘸舨黄穑看繁星、历乱如棋走。”赵意孙舍怀玉题张仲冶
雪中狂饮图金缕曲句也。情景逼真，非老於醉乡者不能道。
    ○怎奈向
    淮海词：“怎奈向欢娱，渐随流水。”今本“向”改“何”，非是。“怎奈
向”宋时方言，它宋人词亦有用者。
    ○女词综
    文选楼丛书未刻稿本待购书目二册，有女词综，此书未之前闻。
    ○清词人生日
    曩与筱珊、半塘，约为词社，月祝一词人，合为一集。嗣筱珊有湖北之行，
因而中止。考出词人生日，录记於此，它日克践斯约，尚当补所未备。正月初四
日黄仲则［景仁］生。［见年谱］十一日李分虎［符］生。［见本集］三月十二
日蒋京少［景祈］生。［见罨画溪词题］二十五日王西樵［士禄］生。［见名人
年谱］五月初二日厉樊榭［鹗］生。［见本集］初四日彭羡门［孙眨萆。［见
延露词题］二十二日项莲生［鸿祚］生。［见汪远孙清尊集］六月二十九日李武
曾［良年］生。七月初七日周稚圭［之琦］生。八月二十一日朱竹停垡妥穑萆。
闰八月二十八日王阮亭［士正］生。十月二十八日蒋茹生［士铨］生。十一月二
十二日王德甫［昶］生。十二月十二日纳兰容若［成德］生。

    ●附录
    ○蕙风词话诠评
    临桂况舍人夔笙，最善於论词。虽其所作之词，亦不能尽符其论词之旨，要
其所论，类多名言。兹择其蕙风词话中之有关作词旨要者，加以扩充阐明。其所
说未惬吾意者，亦加以辨正。
    作词有三要：曰重、拙、大。南渡诸贤不可及处在是。又曰：重者，沈著之
谓在气格不在字句。又引半塘云：“宋人拙处不可及，国初诸老拙处亦不可及。”
    按况氏言，重、拙、大为三要，语极精粲。盖重者轻之对，拙者巧之对，大
者小之对，轻巧小皆词之所忌也，重在气格。若语句轻，则伤气格矣，故亦在语
句。但解为沈著，则专属气格矣。盖一篇词，断不能语语沈著，不轻则可做到也。
一篇中欲无轻语，则惟有能拙，而後立得住，此作诗之法。一篇诗，安得全是名
句。得一二名句，馀皆恃拙以扶持之，古名家诗皆如此也。名家词亦然。北宋词
较南宋为多朴拙之气，南宋词能朴拙者方为名家。概论南宋，则纤巧者多於北宋。
况氏言南渡诸贤不可及处在是，稍欠分别。况氏但解重拙二字，不申言大字，其
意以大字则在以下所说各条间。余谓重拙大三字相连系，不重则无拙大之可言，
不拙则无重大之可言，不大则无重拙之可言，析言为三名辞，实则一贯之道也。
王半塘谓“国初诸老拙处，亦不可及”。清初词当以陈其年、朱彝尊为冠。二家
之词，微论其词之多涉轻巧小，即其所赋之题，已多喜为小巧者。盖其时视词为
小道，不惜以轻巧小见长。初为词者，断不可学，切毋为半塘一语所误。余以为
初学为词者，不可先看清词，欲以词名家者，不可先读南宋词。
    张皋文、周止庵辈尊体之说出，词体乃大。其所自作，仍不能如其所说者，
则先从南宋词入手之故也。大凡学为文辞，入手门径，最为紧要，先入为主，既
有习染，不易涤除。取法北宋名家，然後能为姜张。取法姜张，则必不能为姜张
之词矣。止庵谓问涂碧山，历梦窗、稼轩，以还清真之浑化，乃倒果为因之说，
无是理也。
    词中求词，不如词外求词，词外求词之道，一曰多读书，二曰谨避俗。俗者，
词之贼也。
    多读书，始能医俗，非胸中书卷多，皆可使用於词中也。词中最忌多用典故，
陈其年、朱彝尊可谓读书多矣，其词中好使用史事及小典故，搬弄家私，最为疵
病，亦是词之贼也，不特俗为词之贼耳。
    词笔固不宜直率，尤切忌刻意为曲折。以曲折药直率，即已落下乘。昔贤朴
厚醇至之作，由性情学养中出，何至蹈直率之失。若错认真率为直率，则尤大不
可耳。又曰：词能直，固大佳。顾所谓直，诚至不易，不能直，分也。当於无字
处求曲折，切忌有字处为曲折。诗境以直质为上，词境亦然。此云直，当谓直质
也。直质者，真之至也。曲直之直，又是一义。此二条措辞甚不明白，当分别说
之，方能明显。
    词笔不宜直率，尤忌刻意为曲折。以曲折药直率，即已落下乘，曲折须出之
自然也。
    词求曲折，当於无字处求之。切忌有字处为曲折。曲折在意，不在字句间也。
    词能直质为上乘，顾大不易，昔贤朴厚醇至之作，由性情学养中出，故真率
之至。真率乃直质也，不可误直率为真率。
    如此分别，则语意明显。
    词中转折宜圆。笔圆，下乘也。意圆，中乘也。神圆，上乘也。又曰：词不
嫌方。能圆见学力，能方见天分。但须一落笔圆，通首皆圆。一落笔方，通首皆
方。圆中不见方易，方中不见圆难。
    转折笔圆，恃虚字为转折耳。意圆，则前後呼应一贯。神圆，则不假转折之
笔，不假呼应之意，而潜气内转。方者，本质，天所赋也。圆者，功力，学所致
也。方圆二字，不易解释，梦窗，能方者也。白石、玉田，能圆者也。知此可悟
方圆之义。方中不见圆，盖神圆也，惟北宋人能之。子野、方回、耆卿、清真，
皆是也。
    词过经意，其蔽也斧琢。过不经意，其蔽也衤能衤戴。不经意而经意易，经
意而不经意难。又曰：“恰到好处，恰够分量，毋不及，毋太过，半塘老人论词
之言也。”又曰：“词太做嫌琢，太不做嫌率，欲求恰如分际，此中消息，正复
难言。但看梦窗何尝琢，稼轩何尝率，可以悟矣。”
    此三条，反复申明不琢不率之道，乃炉火纯青之功候也。梦窗学清真者，清
真乃真能不琢，梦窗固有琢之太过者。稼轩学东坡者，东坡乃真能不率，稼轩则
不无稍率者。况氏从南宋词用功，所说多就南宋词立论，前条明方圆之义亦然。
真字是词骨。情真景真，所作必佳，且易脱稿。
    处当前之境界，枨触於当前之情景，信手拈来，乃有极妙之词出，此其真，
乃由外来而内应之。若夫以真为词骨，则又进一层，不假外来情景以兴起，而语
意真诚，皆从内出也。
    词人愁而愈工。真正作手，不愁亦工，不俗故也。不俗之道，第一不纤。寒
酸语，不可作，即愁苦之音，亦以华贵出之，饮水词人，所以为重光後身也。
    此二条可互参，皆谓士大夫之词也。读书多，致身为士大夫，自不俗。其所
亻占身分，所居地位，异於寒酸之士，自无寒酸语。然柳耆卿、黄山谷好为市井
人语，亦不俗不寒酸。史梅一中书堂吏耳，能为士大夫之词，以笔多纤巧，遂
品格稍下。於此可悟不俗不寒酸之故矣。况氏以纤为俗，俗固不止於纤也。
    作词最忌一矜字，矜之在迹者，吾庶几免矣。其在神者，容或在所难免，兹
事未遽自足也。
    矜者，惊露也。依黯与静穆，则为惊露之反。而依黯在情，静穆在神，在情
者稍易，在神者尤难。情有迹也，神无迹也。惊露则述情不深而味亦浅薄矣，故
必依黯以出之。能依黯，已无矜之迹矣。神不静穆，犹为未至也。
    词有穆之一境，静而兼厚、重、大也。淡而穆不易，浓而穆更难。知此可以
读花间集。
    此条与前条互相发明，穆乃词中最高之一境，况氏以读花间集明之，可谓要
诀。
    花间至不易学。其蔽也，袭其貌似，其中空空如也，所谓麒麟楦也。或取前
人句中意境，而纡折变化之，而雕琢、钩勒等弊出焉。以尖为新，以纤为艳，词
之风格日靡，真意尽漓，反不如国初名家本色语，或犹近於沈著、浓厚也。庸讵
知花间高绝，即或词学甚深，颇能窥两宋堂奥，对於花间，犹为望尘却步耶。
    花间词全在神穆，词境之最高者也，况氏说此最深。所指近人之弊，确切之
至，小令比慢词为难，今初学入手便为小令，便令读花间，从何得其涂径耶。
    凡人学词，功候有浅深，即浅亦非疵，功力未到而已。不安於浅而臻饰焉，
不恤颦眉、龋齿，楚楚作态，乃是大疵。最宜切忌。
    此示初学，亦甚切要。盖凡为文辞，必先令理路清楚。理路既清，逐渐用功，
步步增进。若理路未清，而东偷西窃，驳杂无叙，遂永无成就之希望矣。理路清，
虽浅无害也。不安於浅，又遂欲描头画角以文之，仍是理路未能彻底清楚耳。
    填词先求凝重。凝重中有神韵，民就不远矣。所谓神韵，即事外远致也。即
神韵未佳，而过存之，其足为疵病者亦仅，盖气格较胜矣。若从轻倩入手，至於
有神韵，亦自成就，特降於出自凝重者一格。若并无神韵而过存之，则不为疵病
者亦仅矣。或中年以後，读书多，学力日进，所作渐近凝重，犹不免时露轻倩本
色。则凡轻倩处，即是伤格处，即为疵病矣。天分聪明人，最宜学凝重一路，却
最易趋轻倩一路。苦於不自知，又无师友指导之耳。
    此条示学者以择取之涂径，至关紧要。盖入手即须不误，误则为终身之疵病，
医之不易也。余前言学词不可从清初词入手，即是此意。清初词轻倩者多，未知
词之品格高下者，最易喜轻倩一路，以倩易於动人耳。嘉道前词人，喜为姜、张，
正是好轻倩之故，即有成就，所谓成就其所成就也。姜、张亦自有凝重之神韵，
好轻倩者不知之。姜、张之圆，非轻倩，好轻倩者以为轻倩，此不善学姜、张也，
姜、张岂任其咎。
    词学程序，先求妥帖、停匀，再求和雅、深秀，乃至精稳、沈著。精稳则能
品矣。沈著更进於能品矣。精稳之稳，与妥帖迥乎不同。沈著尤难於精稳。平昔
求词词外，於性情得所养，於书卷观其通。优而游之，厌而饫之，积而流焉。所
谓满心而发，肆口而成，掷地作金石声矣。情真理足，笔力能包举之。纯任自然，
不假锤链，则沈著二字之铨释也。
    此程序分作四层，只妥帖停匀一层，为初学者道。後三层，皆已有成就者所
由用功之方法。天生词人，固一蹴即至，未有如许程序也。
    初学作词，只能道第一义，後渐深入。意不晦，语不琢，始称合作。至不求
深而自深，信手拈来，令人神味俱厚，规模两宋，庶乎近焉。
    此补充前条之意耳。意不晦，语不琢，是作词之条件。故初学作词者，须先
求妥帖停匀。功夫未到，勿妄求深入。但求意不晦，语不琢，渐渐向和雅深秀一
路走。若不安於浅，而颦眉龋齿，楚楚作态，是初学者所最忌。此数条皆是指导
初学者之名言。
    填词之难，造句要自然，又要未经前人说过。自唐五代以还，名作如林，那
有天然好语，留待我辈驱遣。必欲得之，其道有二：曰性灵流露，曰书卷酝酿。
性灵关天分，书卷关学力。学力果充，虽天分稍逊，必有资深逢源之一日，书卷
不负人也。中年以後，天分便不可恃。苟无学力，日见其衰退而已。江淹才尽，
岂真梦中人索还囊锦耶。
    作词功力，能渐至於名家，既要天分，亦要学力。有天分而无学力，终不能
大成也。譬之於弈，二十岁後，便无国手希望。必在二十岁前，即成国手，此天
分也。以後造就至八段九段以上，则系之功力矣。不复用功，亦止於是而已。古
今神童，造就有限者，自恃其天资，不求於学力也。
    诗词文章，虽前贤名作如林，仍有无穷境界，待後人开发。书卷酝酿，得之
於前人者也。性灵流露，则得之於目前之境地，得之於平昔之学养。
    作词至於成就，良非易言。即成就之中，亦犹有辨。其或绝少襟抱，无当高
格，而又自满足，不善变。不知门径之非，何论堂奥。然而从事於斯，历年多，
功候到，成就其所成就，不得谓非专家。凡成就者，非必较优於未成就者。若纳
兰容若，未成就者也，年龄限之矣。若厉太鸿，何止成就而已，且浙派之先河矣。
    绝少襟抱，无当高格，又自满足，不善变，不知门径之非，乾嘉时此类词甚
多。盖乾嘉人学乾嘉词者，不得谓之有成就，尤不得谓之专家，况氏持论过恕。
其下以纳兰容若、厉太鸿为喻，则又太刻。浙派词宗姜、张，学姜、张亦自有门
径，自有堂奥，姜、张之格，亦不得谓非高格，不过与周、吴宗派异，其堂奥之
大小不同耳。吾词中之意，唯恐人不知，於是乎勾勒。夫其人必待吾勾勒，而後
能知吾词之意，即亦何妨任其不知矣。曩吾词成、於每句下注所用典，半塘辄曰：
“无庸。”余曰：“奈人不知何。”半塘曰：“傥注矣，而人仍不知，又将奈何。
矧填词固以可解不可解，所谓烟水迷离之臻，为无上乘耶。”
    勾勒者，於词中转接提顿处，用虚字以显明之也。即张炎词源所云：“用虚
字呼唤，单字如正、但、任、甚之类，两字如莫是、还又、那堪之类，三字如更
能消、最无端、又却是之类。”南宋清空一派，用此勾勒法为多，用之无不得当
者，南宋名家是也。乾嘉时词，号称学稼轩、白石、玉田，往往满纸皆此等呼唤
字，不问其得当与否，遂成滑调一派。吴梦窗於此等处多换以实字，玉田讥为七
宝楼台，拆下不成片段，以为质实，则凝涩晦昧。其实两种皆北宋人法，读周清
真词，便知之。清真非不用虚字勾勒，但可不用者即不用。其不用虚字，而用实
字或静辞，以为转接提顿者，即文章之潜气内转法。今人以清真、梦窗为涩调一
派。梦窗过涩则有之，清真何尝涩耶。清真造句整，梦窗以研讨会锦拼合。整者
元气浑仑，研讨会拼者古锦斑斓。不用勾勒，能使潜气内转。则外涩内活。白石、
玉田一派，勾勒得当，亦近质实，诵之如珠走盘，圆而不滑。二派皆出自清真。
及其至，品格亦无高下也。今之学梦窗者，但能学其涩，而不能知其活。拼凑实
字，既非研讨会锦，而又捍格不通，其弊等於满纸用呼唤字耳。词固不可多用典，
用典充塞，非佳词也。清初竹汀㈠确复吮祝後人为之笺注，阅之尚可厌，自注
则尤鄙陋。
    作词须知暗字诀。凡暗转、暗接、暗提、暗顿，必须有大气真力斡运其间，
非时流小之笔能胜任也。骈体文亦有暗转法，稍可通於词。
    文赋诗词，皆须知此法，即潜气内转也。不知此法，皆非高品。一意相贯，
或直下，或倒装，或前後挪移，总由笔气笔力运用之。有转接提顿，而离迹象，
行文之妙诀也。
    名手作词，题中应有之意，不妨三数语说尽。自馀悉以发抒襟抱所寄托，往
往委曲而难明。长言之不足，至乃零乱拉杂，胡天胡帝。其言中之意，读者不能
知，作者亦不蕲其知。以谓流於跌宕怪神、怨怼发，而不可以为训，则亦左徒之
骚些云尔。夫使其所作，大都众所共知，无甚关系之言，甯非浪费楮墨耶。
    高品之词，不必有题，吾意中所欲言，即题也。有题如咏物等，已下於不必
有题者一等矣。有题而沾滞於题，直是笨伯。至题目纤小，乃明以後人所为，不
惟不足以登大雅之堂，且鄙琐不堪入目。试看宋贤之词，师其制题之雅者。盖有
题之词，亦须加以裁制乃雅也。
    文辞至极高之境，乃似有神经病人语，故有可解而不可解之喻。然而胡说乱
道，其间仍有理路在，但不欲显言，而玄言之。不欲迳言。而迂回以言之耳。又
往往当言不言，而以不当言者衬出之。其零乱拉杂，只是外表觉得难喻，而内极
有叙，非真零乱拉杂也。此境为已有成就而能深入者道，初学者勿足以语此。
    初学作词，最宜联句、和韵，始作，取办而已，毋存藏拙嗜胜之见。久之，
灵源日觯机括日熟，名章俊语纷交衡，有进益於不自觉者矣。手生重理旧弹者
亦然。离君索居，日对古人，研精覃思，宁无心得，未若取径乎此之捷而适也。
    此说余极不以为然。玉田谓词不可强和人韵，若倡之者，曲韵宽平，庶可赓
和。倘韵险，又为人所先，则必牵强赓和，句意安能融贯。徒费苦思，未见有全
章妥溜者。此语诚然，和韵因韵成句，聊句因人成章，但务为名章俊语而已。初
学者成章成句，尚颇费力，为人牵制，安得名俊。以此示初学，误尽苍生。
    学填词，先学读词。抑扬顿挫，心领神会。日久，胸次郁勃，信手拈来，自
然丰神谐鬯矣。
    读词不成腔，不能知词之韵味，不能知腔调音节之要处，故必得读之诀而後
可。韵味在表者，见词之字句可知。韵味在内者，非读不悟也。音节之要处，在
平仄及四声，在句豆，如一领二、二领一、一领三等等。又凡文义二字相连者，
不可离而为二。一领二，不可连而为三，诸如此类是也。平上去入四声，自有分
别，音须分清。此非谓填词必墨守四声也，但读词时必须四声不混耳。
    佳词作成，便不可改。但可改，便是未佳。改词之法，如一句之中，有两字
未勰，试改两字。仍不惬意，便须换意，通改全句。牵连上下，常有改至四五句
者。不可守住元来句意，愈改愈滞也。又曰：改词须知挪移法。常有一两句，语
意未协，或嫌浅率。试将上下互易，便有韵致。或两意缩成一意，再添一意，更
显厚。此等倚声浅诀，若名手意笔兼到，愈平易，愈浑成，无庸临时掉弄也。
    一词作成，当前不知其何者须改，粘之壁上，明日再看，便觉有未惬者。取
而改之，仍粘壁上。明日再看。觉仍有未惬，再取而改之，如此者数四，此陈兰
甫改词法也。郑叔问作词，改之尤勤。常三四易稿，甚至通首另作，於初稿仅留
一二句。朱沤尹作词，有数年後取改数字者。作词贵有词友，其未协处，己不能
觉，友参指摘之。或商定一二字，则尤有益也。又有因音律不叶，而再三改者，
如玉田词源，称其先人於所作瑞鹤仙之扑字，改为守字。惜花春起早之深字，改
为幽，又改为明。此则关于音律，不易晓也。
    词中对偶，实字不求甚工。草木可对禽虫也，服用可对饮馔也。实勿对虚，
生勿对熟，平举字勿对侧串字。深浅浓淡大小重轻之间，务要侔色揣称。昔贤未
有不如是精整也。
    对偶句要浑成，要色泽相称，要不合掌。以情景相融，有意有味为佳。忌骈
文式样，尤忌四六式样。忌尖新，忌板滞，忌殆叮忌草率。词中对偶最难做，
勿视为寻常而後可。又有一句四字，一句七字，上四字相对者。其七字句之下三
字要能衔接。五字句七字句对偶，忌如诗句。
    近人作词，起处多用景语虚引，往往第二句，方约略到题，此非法也。起处
不宜泛写景，宜实不宜虚，便当笼罩全阕，他题便挪移不得。
    诗词起句，最关紧要，得势与不得势，全在此处。故一开口，便须笼罩全篇。
若以不相干之语，虚引而起，全篇委靡不振矣。
    作词不拘说何物事，但能句中有意即佳。意必己出，出之太易或太难，皆非
妙造。难易之中，消息存焉矣。唯易之一境，由於情景真，书卷足。所谓满心而
发、肆口而成者，不在此例。
    有全阕之意，有句中之意，全阕意足，词必脱手而成。情景真，书卷足，是
其辅也。句中之意，贵深语浅出，看似易，却甚难。看而觉其出於难，则不能浅
出之故。
    作咏物咏事词，须先选韵。选韵未审，虽有绝佳之意，恰合之典，欲用而不
能用。用其不必用、不甚合得以就韵，乃至涉尖新、近牵强、损风格，其弊与强
和人韵者同。
    作词选韵，须看是何律调。有宜用支脂韵、鱼虞韵、佳皆韵、萧宵韵、歌戈
韵、佳麻韵、尤侯韵者，有宜用东冬韵、江阳韵、真谆韵、元寒韵、庚耕韵、侵
韵、覃谈韵者，二类之音响，有抑扬之别。宜抑者用前类，宜扬者用後类。拈调
後，参看多数宋人同调之词。诸词惟用一类者，则只可在一类中择之。两类均有
用者，则不拘。况氏但就典、就意、择韵，此法未善。尝见今人作律诗，先得一
联，於是凑合六句，以成一律，其弊与此同。书卷多，何愁韵不就我。即有好典
故，在不宜用时，亦当割爱。必欲塞入，绝非好词也。矧词体本不宜多用典耶。
    性情少，勿学稼轩。非绝顶聪明，勿学梦窗。
    此说固是，但仍未具足。余更下一转语曰：学梦窗太过者，宜令改学稼轩。
学稼轩太过者，宜令改学梦窗。盖善作词者，作涩调，务使之疏宕。作滑调，务
使之凝重。
    词贵有寄。所贵者流露於不自知，触发於弗克自己。身世之感，通於性灵。
即性灵，即寄，非二物相比附也。横互一寄㈧掇管之先，此物此志，千首一
律，则是门面语耳，略无变化之陈言耳。於无变化中求变化，而其所谓寄，乃
益非真。昔贤论灵均书辞，或流於跌宕怪神，怨怼激发，而不可为训。必非求变
化者之变化矣。夫词如唐之金荃、宋之珠玉，何尝有寄，何尝不卓绝千古，何
庸为是非真之寄⒁。
    此论极精。凡将作词，必先有所感触。若无感触，则无佳词。是感触在作词
之先，非搦管後横互一寄⒍字於胸中也。时不同，境不同，所感触者随这不同。
是感触有变化，不待求而有真寄⒁印Ｈ粢晕词之门面，搜寻寄，岂不可笑。
    词无不谐适之调，作词者未能熟精斯调耳。昔人自度一腔，必有会心之处。
或专家能知之，而俗耳不能悦之。不拘何调，但能填至二三次，愈填愈佳，则我
之心与昔人会。简谈生涩之中，至佳之音节出焉。难以言语形容者也。唯所作未
佳，则领会不到。此诣力，不可强也。
    宋时旧调，作者不止一人，大率皆经乐工谱过，自然无不谐适。能自度腔者，
必谙音律，亦必无不谐适。有许多调，平仄颇不顺口，多读数遍，始觉其谐适。
其初觉得不顺口者，久之觉其有至佳之音节焉。但多读无不能领会者，不必填至
数次，始知之也。
    涩之中有味、有韵、有境界，虽至涩之调，有真气贯注其间。其至者，可使
疏宕，次亦不失凝重，难与貌涩者道耳。
    作涩调词，工者能凝重，乃当然之势。能疏宕，则功夫深矣。余谓学梦窗太
过者当令学稼轩，即此意也。貌涩者不知此诀。
    问哀感顽艳，顽字云何诠释。曰：“拙不可及，融重与大於拙之中，郁勃久
之，有不得已者，出乎其中，而不自知，乃至不可解，其殆庶几乎。犹有一言蔽
之，若赤子之笑啼然，看似至易而实至难也。”顽者，钝也，愚也，痴也。以拙
之极为顽之训，亦无不可。譬诸赤子之啼笑，亦佳。余谓以哀之极不可感化释之，
尤确。庄子：“子舆与子桑友，淋雨十日，子舆裹饭而往食之。至子桑之门，则
若歌若哭。子舆入，曰：‘子之歌何故若是。’曰：‘吾思夫使我至此极者而不
得也。’”可引作哀感顽艳四字之正训。
    近人学梦窗，辄从密处入手。梦窗密处，能令无数丽字，一一生动飞舞，如
万花为春，非若周琼蹙绣，毫无生气也。如何能运动无数丽字，恃聪明尤恃魄
力。如何能有魄力，唯厚乃有魄力。梦窗密处易学，厚处难学。
    此条论梦窗词最精。实字能化作虚字之意使用，静辞能化作动辞使用，而又
化虚为实，化动为静，故能生动飞舞。是在笔有魄力，能运用耳。能运用，则不
丽之字亦丽，非以艳丽之字，填塞其间也。密在字面，厚在意味。学得厚处难。
密固近厚，欲真厚，不得专从密处求之。密而能疏宕，始能真存也。
    重者，沈著之谓。在气格，不在字句，於梦窗词庶几见之。即其芬芳铿丽之
作，中间隽句艳字，莫不有沈挚之思，灏瀚之气，挟之以流转，令人玩索而不能
尽，则其中之所存者厚。沈著者，厚之发见乎外者也。欲学梦窗之致密，先学梦
窗之沈著。即致密、即沈著。非出乎致密之外，超乎致密之上，别有沈著之一境
也。窗与苏、辛二公，实殊流而同源。其见为不同，则梦窗致密其外耳。其至高
至精处，虽拟议形容之，未易得其神似。颖惠之士，束发操觚，勿轻言学梦窗也。
    梦窗与东坡、稼轩，实不同源。东坡以诗为词者也，稼轩学东坡，梦窗学清
真，东坡、清真不同源也，以二派相互调剂则可，谓之同源则不可。
    两宋人词，宜多读多看，潜心体会。某家某某等处，或当学，或不当学，默
识吾心目中。尤必印证於良师友，烹收取精用闳之益。洎乎功力既深，渐近成就，
自视所作，於宋词近谁氏，取其全帙，研贯而折衷之，如临镜然。一肌一容，宜
淡宜浓，一经侔色揣称，灼然於彼之所长，吾之所短安在，因而知变化之所当亟。
善变化者，非必墨守一家之言。思游乎其中，精骛乎其外，得其助而不为所囿，
斯为得之。当其致力之初，门径诚不可误。然必择定一家，奉为金科玉律，亦步
亦趋，不敢稍有逾越。填词智者之事，而顾认筌执象若是乎。吾有吾之性情，吾
有吾之襟抱，与夫聪明才力。欲得人之似，先失己之真。得其似矣，即已落斯人
後，吾词格不稍降乎。并世操觚之士，辄询余以倚声初步，何者当学，此余无词
以对者也。
    近来有志於学词者，就问於予，亦辄问予倚声初步，何者当学，此诚难答之
问也。况氏此说，深惬乎予心。然两宋人词多矣，令其多读多看，彼必不知从何
下手，而亦无从知何者当学，何者不当学也。是答初步者之问，尚缺一层。夫初
步读词，当读选本。选本以何者为佳，不能不告之也。故予答来问，必先告以读
草堂诗馀及绝妙词选。近人所选者，则告以冯煦所选宋六十一家词，及朱沤尹所
选宋词三百首、龙榆生所选唐宋名家词选，并告以应备万红友词律及戈顺卿词林
正韵，以便试做时之参考应用。此虽极浅之言，来学者亦恒有不知，而但知有学
校中教师之选本与讲义。其备於案头者，又只白香词谱一类，及书店中不知谁何
所选词，皆极陋劣之书。稍高者，亦不过有龚定住⒒浦僭虻燃一部而已。
                               