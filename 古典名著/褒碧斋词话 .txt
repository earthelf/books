
                   ┌──────┐
                   │ 褒碧斋词话 │ 清・陈锐撰
                   └──────┘
    ○论姜张词之弊
    古人文字，难可吹求，尝谓杜诗国初以来画马句，何能着一鞍字，此等处绝
不通也。词句尤甚，姜尧章齐天乐咏蟋蟀，最为有名，然开口便说庚郎愁赋，捏
造故典。故四字，太觉呆诠。至铜铺石井，堠馆离宫，亦嫌重复。其扬州慢纵
豆蔻词工三句，语意亦不贯。若张玉田之南浦咏春水一首，了不知其佳处，今人
和者如牛毛，何也。
    ○词中四声最为着眼
    词中四声句，最为着眼，如扫花游之起句，渡江云之第二句，解连环、暗香
之收句是也。又如琐窗寒之小唇秀靥，冷薰沁骨，月下调之品高调侧，美成、君
特无不用上平去入，乃词中之玉律金科。今人随手乱填，又何也。
    ○词中侧协
    词中侧协，如梦窗西半乐：“叹废绿平烟带苑。幽渚尘香荡晚。”苑、晚为
韵。美成云：“叹事逐孤鸿尽去，身与塘蒲共晚。”去，当是远之脱文。若淮海
八六子词之断晚与减，本不同部，必非韵协。凌次仲效之，则又强解事耳。
    ○周美成西平乐
    周美成西平乐一首，和者方千里、杨泽民、陈西麓，三家句法长短互异，万
红友、杜筱舫诸家，亦不能考定。尝疑此调下段十五句，湃用韵，未免失拍。
及读梦窗画船为市，夭妆照水，始悟美成之过换处“道连三楚，天低四野”，楚、
野固互协也。持语沤尹、叔问，皆亟以余为知言。
    ○柳词隔句协
    隔句协，始于诗之“萧萧马鸣，悠悠旆旌”，萧、悠为韵。而古风之“思君
令人老，岁月忽已晚。弃捐勿复道，努力加餐饭”，老、道继之。词则柳耆卿倾
杯乐云：“动几许伤春怀抱。念何处韶阳偏早。”许、处为韵也。又云：“知几
度密约秦楼尽醉。仍携手眷恋香衾绣被。”度、手亦隔协。方音否读如釜，宋词
往往以否协处，此即其例。
    ○用字当知上去入
    词调分上去入，用字则胖平仄，此大误也。一词中有少数入声字，如高阳
台、扫花游之类。有多数入声字，如秋思耗、浪淘沙慢之类。又如莺啼序中有少
数上声字，千万不可通融者。今人不知上去，况入声乎。
    ○东风第一枝不宜作入声
    东风第一枝，前人有作入声者，窃讼其不宜。吾友郑叔问於雨霖铃、琵琶仙，
偶填上去韵，其词绝佳，殆亦不能割爱。
    ○清真梦窗守律严
    清真词大性疲骸扒酵非嘤耢贰！庇褡忠匀氪平。下文云：“邮亭无人处。”
皆四平一仄。梦窗此句第四字，亦用入声，守律之严如此，今人则胡乱用之矣。
    ○清真平阳客未知何指
    清真大性疲骸拔垂制窖艨汀！庇衷孪碌言疲骸白罡衅窖艄驴汀！卑雌窖舻
都，见於春秋史汉，此平阳客未知何指。唐陈嘉言宴高氏园诗云：“人是平阳客，
地即石崇家。”或所本也。
    ○梦窗八字连叠
    词中偶句有双声字，必用叠韵字对者，近人均未讲求及此。梦窗甲稿探芳新
上阕收二句云：“叹年端连环转烂漫，游人如绣。”叹至漫八字连叠，则创见也。
    ○选韵
    学填词先知选韵，琴调尤不可乱填，如水龙吟之宏放，相思引之凄缠，仙流
剑客，思妇劳人，宫商各有所宜。则知塞翁吟拍苡枚锺韵矣。
    ○换头
    换头处六字句有挺接者，如南去、北来、何事之类。有添字承接者，如因甚、
回想之类，亦各有所宜。若美成之塞翁吟，换头忡忡二字，赋此者亦拍艿韵以
和琴声。学者试熟思之，即得矣。
    ○填词一义
    填词二字不知何始，填之训筑土，孟子曰：“填然鼓之。”亦是一义。
    ○词如古诗
    词如诗，可摸拟得也。南唐诸家，回肠荡气，绝类建安。柳屯田不着笔墨，
似古乐府。辛稼轩俊逸似鲍明远。周美成浑厚拟陆士衡。白石得渊明之性情。梦
窗有康乐之标轨。皆苦心孤造，是以被弦管而格幽明，学者但於面貌求之，抑末
矣。
    ○宋以後无词
    宋以後无词，犹之唐以後无诗，词故诗之馀也。晏、范、欧、苏、後山、山
谷、放翁，皆极一时之盛。
    ○宋四君相合
    读姑溪词，而後知清真之大。读友古词，而後叹淮海之清。四君者，极相合
者也。由其合以求其分，庶见庐山真面。
    ○宋词如唐诗
    词有南北宋，如诗之有中晚唐，界限分明。独周公谨之於程书舟，微觉波澜
莫二。
    ○百年以来无人道柳
    阳湖派兴，流宕忘返，百年以来，学者始少少讲求雅音。然言清空者喜白石，
好稼艳者学梦窗，诸婉工致，则师公谨、叔夏。独柳三变，无人能道其只字已。
    ○柳三变纯乎其为词
    词源于诗，而流为曲。如柳三变，纯乎其为词矣乎。
    ○以院本喻周柳
    　屯田词在院本中如互琶记，清真词如会真记。
    ○以小说喻周柳
    　屯田词在小说中如金瓶梅，清真词如红楼梦。
    ○评近人词
    王幼遐词，如黄河之不，泥沙俱下，以气胜者也。郑叔问词，剥肤存液，如
经冬老树，时一着花，其人品亦与白石为近。朱古微词，墨守一家之言，华实并
茂，词场之宿将也。文道羲词，有稼轩、龙川之遗风，惟其敛才就范，故无流弊。
张次珊词，轩豁疏朗，尤有守律之功。宋芸子词，非颛门，要自情韵不匮。夏剑
丞词，秀韵天成，似不经意而出，其锻炼仍具苦心。胡研孙词，标格在梅溪、玉
田之间，往往风流自赏。蒋次香词，伊郁善感，信笔写出，亦铁中之铮铮。况夔
笙词，手眼不必甚高，字字铢两求合，其涉猎之精，非馀子可及。萧琴石词，老
气横秋，乃时有拖沓之态，今遗稿不知流落何许矣。洪未聃词，聪明绝世，亦复
沉着有馀音。程子大词，源於三十六体，粉气脂光，令人不可逼视。易实甫词，
才大如海，惟忍俊不禁，犹有少年豪气未除。王梦湘词，工於赋愁，长於写艳，
故亦卓荦偏人。之数君者，投分既深；故能管窥及之，而窃叹为不可及。客曰：
“君词自谓何如。”余曰：“天分太低，笔太直，徒能以作诗之法作词耳。”
    ○同光三家词
    同光间，乡人填词者三家，杨蓬海恩寿、杜仲丹贵墀、张雨珊祖同也。雨珊
尝语余曰：“江浙人舌柔，开口便作昆腔，湘人不能及也。”执是而论，吾湘人
之词，将谓优於闽广人耶。
    ○郑文焯论柳词
    近年词家推郑文焯氏，殚精覃思，每一调成，必三五易稿，其意境格趣，殆
不仅冠绝本朝而已。而虚衷服善，於余发明柳词，尤引为同志。比重阳前夕，损
书惠余，节录於下：“前诵■碧斋词话，感君真知，实异世士之延誉增重者。且
独於下走，论及品格，益叹数十年来朋契之深微，无以逾是。毕生荷一知己，可
以无憾矣。即以词言，觉并世既少专家，求夫学人之词，亦不可得，宜吾贤自况，
以能诗馀力为诗馀。如欧、苏诸贤，皆恢恢有馀，柳三变乃以专诣名家，而当时
转述其俳体，大共非訾，至今学者，竟相与咋舌瞠目，不敢复道其一字。独梦华
推为北宋巨手，扬波於前，又得君推澜於後，遂使大声发海上，亦足表微千古。
凡有井水处，庶其思源泉混混，有盈科後进之一日乎。下走自去春奉教於君子，
沈毅以求之，为岁已积，百读不厌，极意玩索，自谓近学，稍稍有获。复取曩所
校定私辑柳词之深美者，精选三十馀解。更冥扌覃其一词之命意所注，确有层折，
如画龙点睛，神观飞越，只在一二笔，便尔破壁飞去也。盖能见耆卿之骨，始可
通清真之神。不独声律之空积忽微，以岁世绵邈而求之至难。即文字之⒂谝簦
切于情，发而中节，亦非深于文章，贯串百家，不能识其流别。近之作者，思如
玉田所云妥溜者，尚不易得，况语以高健邪。其故在学人则手眼太高，不屑规规
于一艺。不学者又专于此中求生活，以为豪健可以气使，哀艳可以情喻，深究可
以言工。不知比兴，将焉用文。元、明迄今，迷不知其门户，噫亦难已。近略有
奥悟，惟君可以折中。慈先写上新制一解，切乞诲音，幸有以和之。犹记十年前，
在京师连句，和美成此曲，未审君曾存稿无。忽忽一纪，世变纷岐，忄兄若昨梦，
仍为江南词客，相与寂漠终老耳。思之泫然，听雨寄声，聊次詹对。”其时郑君
函视新制竹马子，故笺末及之。观此，则其自负可知也。
    ○六十一家词选例言字字可宝
    词选旧鲜善本，王兰泉祖述竹停以南宋为极诣，其词综率人录一二首，尤
多咏物之作，不足以知升降也。本朝词选，周止纷罹，张皋文最约，若冯梦华
之六十一家词选例言，可谓囊括先民之矩酰开通後学之津梁，字字可宝矣。
    ○姜吴双峰并峙
    白石拟稼轩之豪快，而结体于虚。梦窗变美成之面貌，而炼响於实。南渡以
来，双峰并峙，如盛唐之有李、杜矣，顾词人领袖必不相轻。今梦窗四稿中，屡
和石帚，而姜集中不及梦窗，疑不可考。至草堂诗馀不选石帚一字，则又咄咄一
怪事。
    ○小令是天籁
    词有天籁，小令是已。本朝词人，盛称纳兰成德，余读之，但觉千篇一律，
无所取裁。鹿虔铡⒎胝中之流，不如是也。余学词，不敢作小令，学诗不敢作
五言截句，心知其意而已。
    ○宋元词用方言古语
    宋、元以来，词用方言古语，如杨西樵“白袷春来学意钱”，周美成“便ㄐ
撮九百身心”，［陈无己曰：“世人以痴为九百。”］刘言史“迸却琉璃义甲声”，
［弹筝所以护甲者，如假髻曰义髻，笛有义嘴，衣有义衤阑，皆言外也。］字义
皆不可解。
    ○梦窗用堍字
    梦窗自度腔西子妆慢云：“凌波断桥西堍。”堍字习用，而今字书、韵书皆
未搜。
    ○白话诗词
    古诗“行行重行行”，寻常白话耳，赵宋人诗，亦说白话，能有此气骨否。
李後主词，“帘外雨潺潺”，寻常白话耳，金、元人词亦说白话，能有此缠绵否。
    ○周词继柳
    上三下五八字句，惟屯田独擅，继之者美成而已。
    ○柳词从古乐府出
    柳词云：“算人生悲莫悲於轻别。”又云：“置之怀袖时时看。”此从古乐
府出。美成词云：“大都世间最苦惟聚散。”乃得此意。
    ○梦窗用柳词法
    柳词夜半乐云：“怒涛渐息，樵风乍起，更闻商旅相呼，片帆高举。寤唷
翩翩过南浦。”此种长调，不能不有此大开大阖之笔。後吴梦窗莺啼序云：“长
波妒ツ，遥山羞黛，渔镫分影春江宿，记当时短楫桃根渡。”三四段均用此法。
    ○柳词夜半乐二首不同
    柳词夜半乐二首，时令虽不同，而机杼则一。盖一系初作，一系随时改定稿，
而并存之。其他重文误字，不一而足，说见於审定柳词本。
    ○清真绮寮怨
    周清真绮寮怨第三四句“映水曲、翠瓦朱帘，垂杨里、乍见津亭”。元人王
竹涧则云：“疏帘下、茶鼎孤烟，断桥外、梅豆千林。”纯作对偶语，不成绮寮
怨矣，此不明句调之失。鄙人尝论词有单行，有俪体，学者不可不考。至陈西麓
和作失去清字一韵，尤为疏忽。
    ○订正词律
    万红友词律一书，光绪初年杜文澜氏重加校刊，灿然大备。鄙见所及，偶有
订正。如第五卷，叶少蕴应天长，万注柳词，于渺字意字俱协韵，而不知起句老
字，柳已领韵，此叶词之失也。九卷垂丝钓注，饮字不是韵，杜校疑为宴字之误。
按饮、掩声转韵近，并非误字。十三卷塞翁吟算终是注，终宜仄，疑是纵之讹。
按此字平仄，似可不拘，梦窗又一作好花，是花字亦平也。法曲献仙音注，梦窗
冷字不叶韵，而以宛相向连上读。不知吴音冷读如朗也。十六卷迷神引回向烟波
路注，疑回字上下多一字。按回字因向字形近而重出。下段怪竹枝歌声声苦，又
重一声字。此调本七十九字，去此二字，与柳词合也。至卷二相见欢下注，即秋
夜月，不知何据。而卷十二，又有正调秋夜月。浪淘沙下录浪淘沙慢，木兰花下
录森寺花慢，木兰花令，而雨中花慢，又不录于雨中花下。双雁儿即醉红妆，万
以其一押韵为又一调。锦帐春即锦堂春，燕飞忙、莺语乱，乱字是韵。观笏词，
问何人留得住，住亦韵也，而万以为两调。柳词雨中花慢，宋本作锦堂春，宜从
宋本，今列于雨中花慢。凡此之类，疏略尚多。若杜校编韵，三觉之乐，与十药
之乐字不甚分明。至以驻马听入青韵，而隔帘听入径韵，则亦强为分别矣。
    ○贺双卿词
    史震林西清散记载贺双清颇详，余幼时酷爱其词，曾作文吊之。黄韵珊词选
亦取以为本朝闺秀之冠，如孤雁残镫，尤其擅名者也。近阅董东亭东皋杂钞，［
见艺海珠尘。］则以为金坛田家妇张氏庆青之作，里居则同，姓名互异，殆不可
考矣。
    ○历代诗馀词人姓氏之误
    御选历代诗馀，王奕清奉敕编定，录词人姓氏者，率以是为蓝本，其中颠倒
错误，不可枚举。如晁补之，神宗时进士，元坛跷太学正，则谓元坛跤进士。
程泌、陈亮皆绍熙时进士，则误作绍兴。魏了翁，庆元五年进士，则误为元年。
刘光祖，庆元中官侍御史，则误为绍兴。至王观，官翰林学士赋应制词，为宣仁
太后所谪，自系神宗时，而以为元潭年进士。又张畋敬，旁频诮士，而以
为大中祥符八年进士，不知何据也。
    ○钞本梦窗词
    光绪己亥，半唐给谏胪举五例校定梦窗词。迄戊申，古微先生重加校刻，极
为精审。最後於沪上得明万历二十六年太原张氏手钞本，题目下均载宫调，篇次
亦小有不同，足订毛本之失。其他空字处补字处，皆极精当，得此乃为足本。诸
公搜讨之勤，固梦窗之灵也。其最可宝贵者，如秋思耗自来无第二首，意者为梦
窗自度腔，而耗字殊费解。既观钞本，曲名徘锼级字。至耗字之衍，则题下荷
塘上应有毛字，而隔行第三字为香字，以香字之禾配以毛字，遂成大错，又如疏
影赋墨梅，殊不似疏影。钞本则题上有“前用暗香腔，後用疏影腔”十字，盖前
段“数点酥钿”下，本不空四字，而收句少一微字，乃暗香腔也。亟录之，以告
海内之读梦窗词者。
    ○梦窗夜飞鹊词
    半唐五例第二条有云：“若幽芬之作幽芳，绣被之作翠被，浪费楮墨，何关
校雠。”今按夜飞鹊词“人影断幽芬，深闭千门”。钞本芬作坊，与芬芳字义有
尺咫之别。此必一本有幽芳作幽芬，而芳又坊之讹，读书顾可恃乎哉。使半唐得
此，必跃然以喜矣。
    ○白石词沿旧本之误
    庚戌之秋，沈子培提学以仿刻姜白石词见遗，其後题嘉泰壬辰。辰当为戌，
以嘉泰无壬辰也。至词中误字，亦往往而有，如角招起句云：“为春瘦，何堪更，
绕湖尽是垂柳。”按此调第三句本帕字，不知何时湖上多一西字，遂使旁注少
一宫谱，此皆沿旧本之误。
    ○词贵清空尤贵质实
    姜白石长亭怨慢云：“树若有情时，不会得青青如此。”王碧山云：“水远、
怎知流水外，却是乱山尤远。”似觉轻俏可喜，细读之豪无理由。所以词贵清空，
尤贵质实。
                               
