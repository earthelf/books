   
                    ┌───────┐
                    │ 铜彭书堂词话 │     清・查礼
                    └───────┘
    ○宋人落梅词
    宋人落梅词，名句甚伙。如高阳台一解赋落梅者，吴梦窗云：“宫粉雕痕，
仙云堕影，无人野水荒湾。”又云：“南楼不恨吹横笛，恨晓风千里关山。半飘
零，庭院黄昏，月冷阑干。”李梅吭疲骸爸窭镎诤，谁念减尽芳云。幺凤叫晚
吹晴雪，料水空、烟冷西泠。”又云：“环挝奚，草暗台榭春深。欲倩怨笛传
清谱，怕断霞、难返吟魂。转销凝，点点随波，望极江亭。”李秋崖云：“门掩
香残，屏摇梦冷，珠钿糁缀芳尘。”又云：“藓梢空挂凄氵京月，想鹤归、犹怨
黄昏。黯销凝，人老天涯，雁影沈沈。”又云：“烟湿荒村，背春无限愁深。迎
风点点飘寒粉，怅秋娘、满袖啼痕。”三人写落梅之情景魂魄各有不同。其雅正
澹远、柔婉深长之处，令人可思可泳。
    ○周密游湖词
    周弁阳刂抻娴哑浊游春一调，游西湖云：“漠漠香尘隔，沸十里乱丝丛
笛。看画船尽入西泠，闲却半湖春色。”其词句雅奏之妙。固不必言。案武林
旧事云：“都城自过收灯，贵游巨室，争先出效，谓之探春。水面画楫，栉比如
鳞，无行舟之路。游之次第，先南而後北，至午则尽入西泠桥里湖，其外几无一
舸矣。”弁阳老人有词云：“看画船尽入西泠，闲却半湖春色。”盖纪实也。又
马臻霞外集，有春日游西湖诗云：“画船过午入西泠。人拥孤山陌上尘。应被弁
阳摹写尽，晚来闲却半湖春。”马之赞美弁阳啸翁之词，可称佳话。
    ○陈起刊江湖集
    宋宝庆初，史弥远废立之际，钱塘书肆陈起之能诗，凡江湖诗人俱与之善，
刊江湖集以售，刘潜夫南岳稿与焉。宗之赋诗有支：“秋雨酲桐皇子府，春风杨
柳相公桥。”本改刘屏山句也。或嫁秋雨春风之句，为敖器之所作，言者并梅诗
论列，劈江湖集板，二人皆坐罪。初弥远议下大理逮治。郑丞相清之在琐闼，白
弥远中辍，而宗之坐流配。於是诏禁士大夫作诗，如孙花翁之徒，改业为长短句。
绍定癸巳，弥远死，诗禁解。刘潜夫为访梅绝句云：“梦得因桃却左迁。长源为
柳忤当权。幸然不识桃并李，也被梅花累十年。”此可备梅花大公案也，事见瀛
奎律髓注。
    ○萧泰来咏梅
    萧泰来，字则阳，号小山，临江人。绍定二年进士，著有小山集。癸辛杂识
云：“泰来，理宗朝为御史，附谢丞相，为右司李伯玉所劾，姚希得指为小人之
宗。．小山尝有霜天晓角咏梅云：“千霜万雪。受尽寒磨折。赖是生来瘦硬，浑
不怕、角吹彻。  清绝。影也别。知心惟有月。元没春风性情，如何共海棠说。”
命意措词，自觉不凡。而於乐章风格，亦见雅俊，较之徒事艳冶绮语者，其身分
中干等第，词家审之。
    ○文天祥题双忠庙
    宋丞相少保信国公文天祥留燕时，题张许只忠庙沁园春云：“为子死孝，为
臣死忠，死又何妨。自光岳气分，士无全节，君臣义缺，谁负坚肠。骂贼睢阳，
爱君许远，留得声名万古香。後来者，无二公之操，百炼之刚。  堪伤。人易云
亡。应烈烈轰轰做一场。使当时卖国，甘心降虏，受人唾辱，安得流芳。古庙阴
森，遗容严肃，枯木寒鸦几夕阳。邮亭下，有奸雄过此，仔细思量。”盥漱读之，
公之忠义刚正，凛凛之气势，流露於简端者，可耿日月，薄云霄。虽辞藻未免粗
豪，然忠臣孝子之作，只可以气概论，未可以字句求也。［案：庙在潮州。］
    ○黄孝迈词
    情有文不能达，诗不能道者，而独於长短句中，可以委宛形容之。如黄雪舟
［孝迈］自度湘春夜月一解伤春云：“可惜一片清歌，都付与黄昏。欲共柳花低
诉，怕柳花轻薄，不解伤春。”又云：“空樽夜泣，青山不语，残月当门。翠玉
楼前，惟是有一陂湘水，摇荡湘云。”又云：“这次第，算人间没个并刀，翦断
心上愁痕。”又水龙吟暮春云：“店舍无烟，关山有月，梨花满地。二十年好梦，
不曾圆合，而今老，都休矣。”又云：“柔肠一寸，七分是恨，三分是泪。”又
云：“待问春怎把千红，换得一池绿水。”雪舟才思俊逸，天分高超，握笔神来，
当有悟入处，非积学所到也。刘後村跋雪舟乐章，谓其清丽，叔原、方回不能加，
其绵密，鸣们乩伞昂吞煲彩荨敝作。後村可为雪舟之知音。
    ○施岳词
    词不同乎诗而後佳，然词不离乎诗方能雅。昔沈义甫评施梅川词云：“梅川
音律有源泉流，故其声无舛误。读唐词多，故语雅淡。”义甫斯言，深得乐府之
三味者。尝忆梅川有登吴山水龙吟云：“翠鳌涌出沧溟影。”又云：“栖台对起，
阑干重凭，山川自古。”又云：“看天低四远，江空万里，登临处、分吴楚。”
又云：“两岸花飞絮舞。度春风、满城箫鼓。英雄暗老，早潮晚汐，归帆过橹。
淮水东流，塞云北渡，夕阳西去。”其声韵辞华，大雅不群，脱尽绮腻纤侵态。
案武林旧事云：“施梅川，名岳，字仲山，梅川其号也。吴人，精於律吕。其卒
也，杨守斋为树梅作亭，薛梯飙为志其墓，李梅渴椋周草窗题，盖葬於西湖虎
头岩下。”
    ○张孝祥词
    张安国［孝祥］号于湖，乌江人。绍兴二十四年廷对第一，授承事郎，签书
镇东军判官。累迁中书舍人、直学士院，兼督府参赞军事，领建康留守。寻以荆
南湖北路安抚使，进显谟阁直学士致仕。著有于湖词一卷。声律宏迈，音节振拔，
气雄而调雅，意缓而语峭。集内念奴娇过洞庭一解，最为世所称颂。其中如：
“玉界琼田三万顷，著我扁舟一叶。素月分辉，明河共影，表里俱澄澈。”又云：
“短鬓萧疏襟袖冷，稳泛沧溟空阔。尽吸西江，细斟北斗，万象为宾客。叩舷独
啸，不知今夕何夕。”此皆神来之句，非思议所能及也。鹤山魏了翁跋于湖手书
此词真迹云：“张于湖有英姿奇气，著之湖湘间，未为不遇。洞庭所赋，在集中
最为杰特，方其吸江酌斗，宾客万象时，讵知世间有紫微青琐哉。”汤衡序紫微
词云：“于湖平昔为词，未尝著笔。豪酣兴健，挥洒满幅，顷刻即成，无一字无
来处。”
    ○陈济翁词
    能改斋漫录载陈济翁寄张于湖蓦山溪词云：“去年今日，从驾游西苑。彩仗
压金波，看水戏、鱼龙曼衍。宝津南殿。宴坐近天颜，余杯酒，君王劝。头上宫
花颤。六军锦绣，万骑穿杨箭。日暮翠华归，拥钧天、笙歌一片。如今关外，千
里未归人，前山雨，西楼晚。望断思君眼。”舍人张孝祥知潭州，因宴客，妓有
歌此旧调者，唱至“金杯酒，君王劝，头上宫花颤”，其首自为之摇动者数四。
坐客忍笑指目者甚众，而张竟不觉也。
    ○陈逢辰词
    陈存熙［逢辰］有相见欢咏泪云：“月痕未到朱扉。送郎时。暗里一汪儿泪，
没人知。  翰蛔。收不聚，被风吹。吹作一天愁雨，损花枝。”其风情之绵密，
字句之自然，可称绝唱。然亦从李後主赋愁之“翦不断，理还乱，是离愁，别是
一般滋味在心头”脱化出来者。
    ○孙惟信词
    孙花翁［惟信］字季蕃，在江湖颇有标致。多见前辈，多闻旧事，善雅谈。
长短句尤工，有花翁词一卷。夜合花闺情云：“风叶敲窗，露蛩吟妫谢娘庭院
秋宵。”又云：“断魂留梦，烟迷楚驿，月冷蓝桥。”又云：“罗衫暗摺，兰痕
粉迹都销。”又云：“几时重凭，玉骢过处，小袖轻招。”又烛影摇红咏牡丹云：
“对花临颢，为颢牵情，因花感旧。”又云：“絮飞春尽，天远书沈，日长人瘦。”
又南乡子感旧云：“霜冷阑干天似水，扬州。薄亻幸声名总是愁。”又云：“一
梦觉来三十载，风流。空对梅花白了头。”词之情味缠绵，笔力幽秀，读之令人
涵泳不尽。案刘後村孙花翁墓志云：“季蕃贯开封，曾祖升，祖可，父<敖页>，
武爵。季藩少受祖泽，调监当不乐，弃去，始於婺。後去婺游，留苏杭最久。一
榻之外无长物，躬爨而食。书无乞米之贴，文无逐贫之赋，终其身如此。名重江
浙公卿间，闻花翁至，争倒屣。所谈非山水风月，一不挂口。长身颗郏意度疏
旷，见者疑为侠客异人。其倚声度曲，公瑾之妙。散发横笛，野王之逸。奋袖起
舞，越石之壮。”
    ○楼扶词
    延趟拿髦驹厮蚊仿绰ス扶登招宝山沁园春云：“开辟以来，便有斯山，独
当怒涛。正秋空万里，寒催雁信，尘寰一簇，轻算鸿毛。小可诗情，寻常酒量，
到此应须分外豪。难为水，笑平生未有，者番登高。飘飘。身踏金龟。叹终日风
波无限劳。看樯乌缥缈，帆归远浦，廛鱼难沓，网带余潮。待约诗人，相将月夜，
取次携杯持蟹螯。乘槎意，问谁人领解，空立亭皋。”词镌崖石，今不存。案景
定建康志云：“楼扶，端平中，沿江制置司还佟！碧┲葜驹疲骸按军碳洌知泰
州军事。”周草窗辑绝妙好词，选楼扶次清真梨花韵水龙吟一阕云：“轻腮晕玉，
柔肌笼粉，缁尘敛避。霁雪留香，晓云同梦，昭阳宫闭。”又云：“愁对黄昏，
恨催寒食，满襟离思。想千红过尽，一枝独冷，把梅花比。”楼扶字叔茂，呈梅
丽，鄞人，善文章。四明灵应庙记，梅麓所作。尤工乐府，惜不多见。
    ○潘希白词
    潘渔庄［希白］字怀古，永嘉人。宝讨械堑冢话炝侔哺节制司公事，工
长短句，其九日大有一解云：“戏马台前，采花篱下，问岁华、还是重九。恰归
来，南山翠色依旧。帘栊昨夜听风雨，都不似、登临时候。一片宋玉情怀，十分
卫郎清瘦。  红萸佩空对酒。砧杵动，微寒暗欺罗袖。秋已无多，早是败荷衰柳。
强整帽帘欹侧，曾经向天涯搔首。几回忆，故国莼鲈，霜前雁後。”用事用意，
搭凑得瑰玮有姿。其高澹处，可以与稼轩比肩。
    ○郑燮词
    郑燮字克柔，号板桥，扬州兴化人。乾丙辰进士，除山左潍县令，才识放浪，
磊落不羁。能诗古文，长短句别有意趣。未遇时，曾谱沁园春怀一阕云：“花亦
无知，月亦无聊，酒亦无灵，把天桃斫断，煞他风颢，鹦哥煮熟，佐我杯羹。焚
研烧书，椎琴裂画，毁尽文章抹尽名。荥阳郑，有教歌家世，乞食风情。单寒骨
相难更。笑席帽青衫太瘦生。看蓬门秋草，年年破巷，疏窗细雨，夜夜孤灯。难
道天公，还道天公，还箝恨口，不许长吁一两声。颠狂甚，取乌丝百幅，细写凄
清。”其风神豪迈，气势空灵，直逼古人。板板工书，行楷中笔多隶法，意之所
之，随笔挥洒，遒劲古拙，另具高致。善画兰竹，不离不接，每见疏淡超脱。画
幅间常用一印，曰“七品官耳”，又一印曰“康熙秀才雍正举人乾进士”。
    ○武林一老僧词
    “来往烟波，此生自号西湖长。轻风小桨。荡出芦花港。得意高歌，夜静声
偏朗。无人赏。自家拍掌。唱彻千山响。”茂州陈时若大牧最喜歌此调，云武林
一老僧所填点绛唇也，忘其名。余闻之，辄录出。往复咏叹，音调超绝。噫，此
亦红姜老人之俦匹也。
                               