    
                          │ 清代名人趣史 │　清・佚名
                          └───────┘
    ◎曹学士之扮神
    当途曹学士洛洌为诸生时，放诞风流，不拘小节，博场酒肆，时寓迹焉。
邑中春秋赛社，例以一人扮为神，金朱涂面，舆行通衢。妇女倾城出观，略无隐
蔽，曹心艳之，遂任是役。妖姬艳女，贵妇名姝，任其评视。且预嘱舆夫于钗光
钿影中，故迟迟我行。既而学博知之，欲申之于学使褫其衿，适捷乡试报至，乃
止。
    ◎王于一之夸妓
    江西王于一，博学而文，才名卓著。尝宿妓于塔山之息柯亭，禾中朱锡鬯晓
过于一，时于一尚未起。锡鬯隔幔坐待之，于一不知也。向妓夸平生贵介任侠，
且曰：“吾虽老，犹将金屋藏汝矣。”锡鬯然大笑，于一惊起，惭责几成大隙。
次日有举此事以问毛西河，于一当时该作何语者，西河诵张鹤门《醉公子词》应
之云：“佯醉许佳人，千金赎汝身。”一座大笑。
    ◎张船山之艳福
    张船山先生问陶，诗才超妙，性格风流，四海骚人，靡不倾仰。秀水金筠皇
孝廉，忽告所亲，愿化绝代丽姝为船山执箕帚。又无锡马云灿题赠诗云：“我愿
来生作君妇，只愁清不到梅花。”以船山夫人有“修到人间才子妇，不辞清瘦似
梅花”之句也。其倾倒之心，爱才而兼钟情，可谓至矣。先生戏成二律以谢云：
“飞来绮语太缠绵，不独青娥爱少年。人尽愿为夫子妾，天教多结再生缘。累他
名士皆求死，引我痴情欲放颠。为告山妻须料理，典衣早蓄买花钱。”“名流争
现女郎身，一笑残冬四座春。击壁此时无妒妇，倾城他日尽诗人。只愁隔世红裙
小，未免先生白发新。宋玉年来伤积毁，登墙何事苦窥臣？”亦词坛雅话也。
    ◎朱竹椭一词千金
    秀水朱竹停善诗文，而填词尤有元人雅致。龚芝麓夫人顾眉生，尝见竹
词。“风急也潇潇雨，风定也潇潇雨。”倾奁以千金赠之。清初宏奖风流，不特
名公巨卿为然，即闺中好尚亦尔也。
    ◎张映玑之雅谑
    浙江转运张映玑，山东人，性宽和，善滑稽。一日出署，有妇人拦舆投呈，
阅之，则告其夫之宠妾灭妻也。张作杭语从容对曰：“阿奶，我系盐务官，并非
地方有司，但管人家吃盐事，不管人家吃醋事也。”笑而遣之，可谓雅谑矣。
    ◎福文襄之大轿
    福文襄出行时，其轿甚大，须夫役十六人始能举之。每用轿夫三十二名，轮
替值役，轿行若飞。其出师督阵亦坐轿。轿夫每人须良马四匹，凡更役时，辄骑
马随从。其轿内有小童二人，伺候茶烟，可谓空前绝后之大轿矣。
    ◎祁文端之门生问补服
    祁文端公在京时，忽一甘肃门生至。怪其无故远来，姑出见之。所著衣冠甚
古，且缀补于袍上。公因问其缘何来此？曰：“因援例得服知县品服，未识今所
用当否。以乡中人不能决，思不如入都询问老师较为有据。”文端审视之，果七
品服也。曰：“是矣。”又问是否缀在袍上？文端忍笑告之曰：“应缀在外套上。”
此人谨受命辞而去。文端念此人以小故远来，良可慨，命仆封四金至旅店馈之，
则此人已行矣。若而人者，真可谓太古之民也。
    ◎丁药园之短视
    仁和丁药园先生，工诗，尤善香奁艳句。家有揽云楼，读书处也。客乍登楼，
药园伏案上，疑昼寝，迫而视之，方观书，目去纸才一寸。骤昂首又不辨某某。
客嘲之曰：“卿去丁仪凡几辈。”药园戏持杖逐客，客匿屏后，误逐其仆。一夕
纳妾，药园逼视；果艳丽，心喜甚。出与客赋定情诗。夜半披帏，芗泽袭人，妾
卒无语。诘旦视之，爨下婢也。盖药园妇欺其短视，故以婢绐之。
    ◎陈其年之风流
    阳羡陈其年，工骈体，尝言胸中有数万骈体文，只未写也耳。未遇时，游于
如皋。冒巢民爱其才，延致梅花别墅。有童名紫云者，儇丽善歌，令其执役书堂。
其年一见神移，赠以佳句。适墅梅盛开，其年偕紫云徘徊于暗香疏影间，巢民偶
登内阁遥望见之。佯怒，呼二健仆缚紫云去，将加以杖。其年傍徨无计，乃趋赴
巢民母宅前，长跪门外，启门者曰：“陈某有急，求太夫人发一玉音，非蒙许诺，
某不起也。”因备言紫云事。顷之，青衣媪出曰：“先生休矣！巢民遵母命不罪
云郎，然必得先生咏梅花诗百首，成于今夕，仍送云郎侍左右也。”其年大喜，
摄衣而回，篝灯濡墨，苦吟达曙。百咏既就，亟书送巢民。巢民读之击节，笑遣
云郎。真可谓风流逸韵者矣。
    ◎陈其年之贺新郎词
    其年馆于冒氏，昵其童紫云。后紫云配妇，合卺有期矣。其年惘惘如失，赋
《贺新郎》词赠之，云：“小酌荼蘼酿。喜今朝、钗光钿影，灯前裳。隔着屏
风喧笑语，报道雀翘初上，又悄把檀奴偷相。扑搠雌雄浑不辨，但临风私取春弓
量。送尔去，揭鸳帐。六年孤馆相依傍。最难忘，红蕤枕畔，泪花轻堋Ａ硕一
生花烛事，宛转妇随夫唱。努力去做藁砧样。只我罗衾浑似铁，拥桃笙难得纱窗
亮。休为我，再惆怅。”此词竞传人口，闻者无不绝倒。
    ◎顾秋碧之指力
    江宁顾秋碧先生，为钱竹汀高弟子，学问渊博，著作甚多。其所著《补后汉
书艺文志》卷帙甚富，赵跏蹇倘氪允橹姓撸乃节本也。性迂癖，尝自题其门曰：
“得过且过日子；半通不通秀才。”其风趣可想。生有异禀，体气过人，每夕必
御妇人。指爪甚有力，可以排墙。怀奇不遇，卒客死于清河之海神庙中。
    ◎诸襄七之古拙
    诸襄七先生锦，学问淹贯，而性古拙。尝典试福建，巡抚馈正、副考官瓜各
五十，而先生之瓜少送一枚，先生大怒，请巡抚面问之。巡抚曰：“此系误数，
即当再送。”先生益大怒，曰：“我岂为一瓜争乎？番肉不至而孔子行，醴酒
不设而穆生去，瓜虽微，亦可见礼意之衰也。”一时传为笑谈。
    ◎励自牧之典客裘
    励太史自牧，以世家子官词林，落魄不羁，索逋人常满户外。一日天气甚寒，
设盛馔宴客。客皆衣紫貂海龙而来，室中多设火炉，劝酒甚挚。客皆汗出，解衣
畅饮。先生潜令家人取赴质库，酒罢始以情告。众皆无可如何，次日各送还质券
而已。
    ◎毛西河七十八岁望生子
    越中骨董铺中，有毛西河先生命册，乃康熙戊寅年，京口印天吉推演，时先
生年已七十八矣。又先生姬人命册，亦同时推算，时年三十二，殆即曼殊也。姬
人命册中殷殷以子息为问，术者言今年不育，则终无子矣。七十八老翁尚望生子，
亦可发一笑也。
    ◎计甫草之糟糠妾
    计孝廉东，善文，性迂癖。或问暇日何以自娱。答云：“赋诗，弹琴，俱增
恶业，但能日诵《楞严》两卷，便足了一生事。”可以知其风趣矣。晚年极贫，
尝置一妾，晨夕设食，惟粗粝而已。张夫人谑曰：“古闻糟糠之妻，今乃有糟糠
之妾。”按，张夫人，甫草先生正室也。
    ◎朱竹妥砦月下
    秀水朱彝尊先生，诗才隽逸，文尤跌荡可观，然性好饮酒。尝与高念祖入都，
每日暮泊舟，辄失朱所在。及高往求之，朱已阑入酒肆中，醉卧炉下矣。晋代风
流，去人不远。
    ◎一边伊尹半截周公
    杜于皇先生觯既入清朝，隐居鸡鸣山下，足迹不入城市，四壁萧然，爨烟
常绝。偶有远友过之，欲供一饭而无所措，以案头《叶龙泉集》易炊对食。口占
一绝，有“看君咀嚼叶龙泉”之句。王于一尝询其近状，答云：“昔日之贫以不
举火为奇，今日之贫以举火为奇。”高风峻节于此可以想见。一日，有友人语之
曰：“某虽未必一介不取，却是一介不与，可谓一边伊尹。”先生应之曰：“某
无周公之才，使骄且吝，岂非半截周公？”
    ◎盛此公之三愿
    南陵盛此公先生于斯，性豪迈。尝云：“愿此生得一少年，如张绪、卫巍
王子晋，能饮一斗不醉。得一老缁黄，能痛饮说天宝遗事。得一迟暮佳人，能歌
《离骚》，舞三尺剑，醉读南华《秋水篇》。”先生满腔奇怀，无所泄泻，虽居
常郁抑，而心中之耿耿未尝一日或释也。观其所愿，则其怀抱可知矣。
    ◎乔山人之知音
    清初乔山人，精于弹琴，尝得异授。每于断林荒野间，一鼓再弄，凄禽寒鸦，
相和悲鸣。后由郢楚，旅窗独奏洞庭之曲，一邻媪闻之，咨嗟惋叹。曲既阕，山
人曰：“吾抱此技半生，不谓遇知音于此地。”款扉扣之。媪曰：“吾夫存日以
弹絮为业，今客鼓此，酷类其声耳。”山人默然而返。
    ◎顾栋高裸体读经
    顾栋高先生复初，清康熙辛丑进士，性倨慢不合时，仅三载即归田。深于经
学，自幼至老，未尝一日不读书，于五经皆有发明。掌教淮阴时，夏月坚闭重门，
解衣裸体，寸丝不挂，手执一卷，高读不辍。客至，自门隙窥之，大笑。先生仓
皇著衣而出。谈者传为笑柄云。
    ◎陈文恭谦而失礼
    桂林陈文恭公，黄阁雍容，执帷持下。尹文端公时居首揆，素所推抑。文恭
病剧，文端往视曰：“吾辈均老，不知谁先作古人。”文恭拱手曰：“还让中堂。”
盖习于跚，初不自觉也。
    ◎米汉发之放浪江湖
    宛平米紫来先生汉发，为王文贞公崇简之婿。能诗善画，时呼为小米，性放
浪不羁。康熙间举博学宏辞，授编修，典隳舷缡浴９适率圆睿复命不得过一年。
先生六月朔赴隳希事竣浪迹江楚，到处流连，至十二月犹未还归。兄王瞿庵遣
人敦迫乃就道。及至都，见人辄言曰：“我乃被人押解来京耳。”众咸笑之。有
命在身而浪游如是，虽近于放纵者之所为，然世之奔走京华，热心利禄者视之能
无愧乎！
    ◎吴白华之赌饭
    乾隆时，吴白华侍郎素善饭。有宗室某将军，亦善饭，与齐名。一日侍郎谓
将军曰：“夙仰将军之腹量可以兼人，若某者虽非经笥之便便，至于酒囊饭袋，
略有微长，但不知孰为优劣耳。请一决胜负如何？”将军笑应之。侍郎命左右持
筹侍侧，每瞰一碗，则授一筹。饭罢数之，将军得三十二筹，侍郎得二十四筹，
侍郎不服，约明日再赌，将军笑曰：“败军之将，尚敢战乎？”侍郎曰：“明日
与君白战，不许持寸铁，只设饭而无ゾ。若再不胜，愿拜麾下”。于是复计筹而
食，将军食至三十碗而止，侍郎竟得三十六筹。
    ◎彭芸楣考试之趣事
    彭芸楣尚书，督学浙江，考试至某府，该处文风僻陋，无一卷可入目。有三
人抄袭陈文：一人一字不易，二人颠倒其文而抄之。案发，其不易一字者第一，
余二人第二、三名，群议先生之未见刻本也。发落时，先生召三人谓之曰：“汝
以髫年所诵习不遗一字，记性却佳，故首拔之，为勤读者劝。汝二人卷中脱讹太
多，想此调不弹久矣，今后当再加温习功也。”按，先生此举，可谓趣甚矣。
    ◎钱竹汀与王西庄赌胆
    嘉定钱竹汀宫詹，与王西庄光禄，本系至戚，博闻强记，不相上下。一日竹
汀与西庄偕行旷野，见道旁一空棺，西庄笑谓竹汀曰：“子能于今晚在此中高卧
乎？”竹汀曰：“能。”比夜分，竹汀果至。将登，忽有手自棺出，紧握其臂，
竹汀从容谓曰：“吾自与人赌胆，与汝无干，偶尔相扰，幸勿见责。”遂捉其腕，
始知非鬼乃人也。盖西庄恐其诳己，故先卧以待，乃跃而出，相与一笑。
    ◎严铁桥之杀屠夫
    归安严铁桥可均，博综群籍，精校雠，辑书甚富，顾性跌荡。少时家居殊落
拓，喜食肉，欠肉资甚多，屠某催索甚急。一日严过屠肆，屠人又向索钱。严怒，
遽夺屠刀砍之，屠踣，严惧，掷刀只身走京师，匿姚文僖公宅中。姚闭诸室，不
使出，因发藏书读之，因成名儒。
    ◎朱竹椭骗道士，
    秀水朱竹陀肽车朗可疲观中有枇杷二株，熟时每饷朱，俱无核。朱诘其故，
道士以仙种对，朱终不信。道士素善啖，尤嗜蒸豚。一日朱邀之，命仆市一彘肩，
故令道士见。不逾晷，即出以佐餐，融熟甘夹，饱啖而罢。因问朱以速化之法，
朱曰：“偶有小术，欲以易枇杷种耳。”道士低语曰：“无他，于始花时镊去其
中心一须耳。”朱曰：“然则吾之馔亦无他，昨所预烹者耳。”相与抚掌。
                               