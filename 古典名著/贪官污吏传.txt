   
                           ┌──────┐
                           │ 贪官污吏传 │　民国・佚名
                           └──────┘
    ◎明珠
    明珠，字纳兰，于康熙戊午迄戊辰，十馀年间，权势最盛。是时镇定三藩，
干戈将靖，明珠为满首相，与汉首相杜定德等同尽赞襄之力，故世祖恩眷颇优。
尝以御书大轴赐之曰：“朕万岁馀暇，留心经史，时取古人墨迹临摹，虽好慕不
衰，然未窥其堂奥，岁月既深，偶成卷轴。卿等佐理勤劳，朝夕问对。因思古之
君臣，美恶皆可相劝，故以平日所书者赐卿，方将勉所未逮，非谓书法已工也。”
又于壬戌上元节，因海内掳玻时当令序，特宴大小臣工于乾清宫，赋诗纪盛，
明珠亦与焉。次年上元节，复赐宴，且获赏马匹。甲子冬，世祖初下江南，明珠
为扈从，凡苏州之虎丘、镇江之金山、江宁之雨花台，皆为踪迹所至，故其遗闻
轶事，江南人犹有能道之者。
    盖明珠之为人也。性狡猾，貌慈善。见人辄用甘语柔颜，以钩探其衷曲，当
时为所笼络者不鲜，满臣如佛伦、葛思泰、傅塔腊、席珠，汉臣如余国柱、李之
芳、熊一潇等，皆是也。其纳贿之铁证：凡督抚等官出缺，必托人辗转贩卖，满
其欲壑而后止。故督抚等官愈剥削，而小民愈困苦矣。又康熙二十三年，学道报
满后，应升学道之人，率往论价，九卿选择时，必承明珠之风，任意派缺，缺皆
预定，由是学道亦多端取贿，士风文教为之堕地矣。顾明珠之贪婪如是，世祖未
尝不知之，曾语珠曰：“居官清廉，如于成龙者甚少。全才未易得，但能于性理
一书，稍加观览，则愧怍之处甚多。虽不能全依此书以行。亦宜勉强研求，明晰
理义。”盖因其嗜利无餍，故言于成龙以励之也。惟明珠卒不悟，未几，言官郭
械劾之，遂罢大学士职。
    或曰：明珠虽以贿罢，而生平驭下极严，以故手操政柄时，凡属家奴，无敢
为城狐社鼠之行者。其法，广置田产，命诸奴分主之，厚加赏赉，使人人自足，
而严禁其干预外事。又立主家长一人，综理家政，诸奴有不法者，许主家长立毙
杖下，即幸免而被逐，亦无他人敢容留者，曰“伊于明府尚不能存，况他处乎？”
故其下皆戢戢奉法惟谨。明珠之后嗣，尝以奕世富豪，为满洲世家冠。至裔孙成
安，因忤和┞坐法，籍没，所庋珍宝，有为天府所无者。世人以此事证《红楼梦》
一书为演明珠之家事，则误矣。盖成安籍没时，距明珠执政已及百年，其时代迥
不合也。
    ◎和┞
    和┞，籍隶满洲正红旗，以官学生至銮仪卫当差，为舁御轿者。会高宗将出，
仓猝求黄盖不得。高宗云：“是谁之过欤？”各员瞠目相向，不知所措。和┞应
声曰：“典守者不得辞其责。”高宗见其仪度俊雅，声音清脆，乃曰：“若辈中
安得有此解人？”问其出身，则官学生也。
    和┞虽学问浅薄，而四子、《五经》，则尚能记忆。于舁轿行走时，高宗详
为询问，凡所答，俱不谬，遂派总管仪仗，升为侍卫，擢副都统，寻迁侍郎，在
军机大臣上行走，专宠用事。旋由尚书授大学士。盖自乾隆四十二三年以后，向
用益专，其子丰绅殷德，复偕尚公主，而权势愈薰灼矣。
    和┞性贪黩，征求货贿，皇皇如不及。各省督抚、司道，畏其倾陷，不敢不
辇货权门，以为奥援之结。虽是时阿桂以元勋上公为枢府领袖，然十余年中，恒
奉命赴各省，或治河，或赈灾，或查案，南北奔驰无虚日，和┞得潜移政柄，行
文外省。凡有折奏，并令具副封，先白军机处。专政既久，吏风益坏，酿成川楚
教徒之变。和┞复任意稽查军报，并令各路统军将帅虚张功级，以邀奖叙，而己
亦得晋封公爵。且于核算报销，严索重贿，以致将帅不能不侵克军饷，教徒且愈
剿愈多，几有不可收拾之势。
    嘉庆四年春，高宗殂，和┞被言路广兴王愈孙等列款纠参。越五日，即夺职
下狱。又十日，赐自尽。厥后查抄家产，由定亲王绵恩奏呈，查出朝珠一挂。仁
宗阅之，谓正珠，朝珠，为乘舆服用珍物，岂臣下所应收藏？深为骇异。据奏称
曾询之和┞家人，供称和┞日间不敢带用，往往于灯下无人私自悬挂，临镜徘徊，
对影谈笑，其语言声息低，即家人亦不得闻悉等语。此种情况，竟有谋为不轨之
意。若此事败露于正月十八日以前，即不凌迟处死，亦当予以大辟。今已赐自尽，
幸逃显戮，姑免磔尸。伊子丰绅殷德着革去伯爵，赏散秩大臣衔，当差行走。绵
恩等能细心查出，使和┞逆迹不至掩覆，办理甚为认真，均著交部议叙。未几，
广兴由给事中擢左副都史，旌其纠勘和┞之功也。
    和┞伏诛时，谕旨谓其私取大内宝物，此实录也。当孙士毅（谥文靖）归自
安南，待漏宫门外，与和┞相值。┞问曰：公所持何物？士毅曰：一鼻烟壶耳。
索视之，则明珠一颗，大如雀卵，为雕琢而成者。┞赞不绝口，曰：以此见惠，
可乎？士毅曰：昨已奏闻矣，少选，即当进呈，奈何？┞微哂曰：与公戏耳，公
何见小若是。阅数日，┞相遇直庐，和┞语士毅：昨亦得一珠壶，不知视公所进
奉者为若何？持示士毅，即前日物也。士毅方谓由大内转颁，徐察之，实无其事。
乃知和┞出入宫禁，遇所好者，径携之出，不复关白也。其得宠之专如此。
    宫中某处陈设有碧玉盘，径尺许，高宗所钟爱者。一日，为七阿哥所碎，其
弟成亲王曰：盍谋诸和┞，必有以策之。于是同诣┞，述其事。┞故作难色曰：
此物岂人间所有？吾其奈之何。七阿哥益擢，失声哭，成邸知┞意所在，因招至
僻处，与耳语良久，┞乃许之。谓七阿哥曰：姑归而谋之，成否未可必，明日当
于某处相见也。及期往，┞已先在，出一盘相示，色泽尚在所碎者上，而径乃至
尺五寸许。成邸兄弟感谢┞不置，乃知四方进物，上者先入┞第，次者始入宫也。
    江苏吴县有石远梅者，业贩珠，恒怀一小箧，锦囊抗，赤金为丸。破之，
则大珠藏焉，重者一粒值二万金，次者值万金，最轻者犹值八千金。士大夫争赎
之，惟恐不得。问所用，则曰：将以献和中堂也。中堂每晨起，恒服珠，故心窍
通明，过目即记，虽一日之内，诸务纷沓，而胸中了了，不少遗忘。珠之旧者与
穿孔者，服之，皆无效。故海上采珠之人，不惮风涛。今日百货，无如此物之奇
昂者也。
    ◎富勒浑
    世皆称旗人无廉耻，恒为劫盗以掠人物，或为娼妇以诱人财，盖由八旗生计
日蹙使然耳。观礼亲王《啸亭杂录》云：“近日王室蕃衍，入仕者少，食指繁多，
每患贫窭，为不法之事，累见奏牍。”嘻！宗室犹如此，而非宗室者更可知矣。
然未有始为显宦，终为乞丐者；有之，自富勒浑始。
    富勒浑，旗人也，乾、嘉之际，任某省制府时，僮仆姬侍服饰饮食好玩之物，
日费不赀。及和┞败，制府亦牵累罢官，居京师数年，穷窭不堪，至乞食市上。
王公贵人，皆严绝之，惟大兴朱文正公纸溷匀宋鹑矗每旬日必一至，文正辄手
持青蚨二百赠之。一日，制军又至，适书室无人，遂窃取小镜怀之而出。值室之
仆人，遍索不得，乃问他仆，他仆喧言制军顷实来此。文正命勿索，且戒勿声，
如再至者，惟伺候侍茶，毋令独在室中而已。或曰：“人生实难，古人奢侈逾度，
势穷则死。”若富勒浑之寿，不如其速死也，尚苟延残喘何为哉？
    ◎牛鉴
    牛鉴于道光戊戌（十八年）五月以服阕为江苏布政使，己亥（十九年）六月
擢河南巡抚，辛丑（二十一年）九月又升两江总督，二三年间，官阶叠晋，势位
崇隆，而其贪财误国之罪，亦于是时始。
    盖英人义律，以要索香港不成，于南洋沿海岸一带，已大肆骚扰，陷广东之
虎门，而关天培等阵亡，陷浙江之定海，而葛云飞等阵亡。所恃者长江下游之宝
山，或能善为筹防，聊以固我圉耳。乃至壬寅（二十二年）四月，驻守吴淞口之
淞江提督陈化成闻乍浦失守，江浙骚然，飞告牛鉴，请益兵，以资严备。时牛鉴
驻师上海，答言有河南、徐州、江宁兵三千，藤牌八百，陈提督遂恃以无恐。迨
五月初旬，英舰由外洋探水而入，牛鉴方自沪至淞，见之，作惊疑状。陈提督亟
慰藉曰：“毋恐，外洋所恃，不过枪炮。某经历海洋五十年，此身在炮弹中入死
出生者屡矣。今日火攻，颇有把握，愿以身当之。苟得挫其锋，援兵一鼓而进，
英兵不足平也。”牛鉴意稍定。次日，英舰果入口，陈提督麾令开炮，首击沉其
火药舰一，又中其象鼻头桅之战舰三，毙其兵凡三百余。英舰势却，绕出小沙背。
适牛鉴统兵赴较场，军士皆呼跃，战益奋。须臾，英司令官由桅顶了见牛鉴舆，
突飞炮注攻，逐其左右队而击之。徐州兵先溃，河南参将陈平川遂以藤牌八百拥
牛鉴回城。牛鉴弃冠遁走，令一卒坐其舆，伪为制军状。英兵遂登陆，绕东炮台
而西。时守备韦印福等守西炮台，力死战。陈提督见军无后援，抚膺顿足曰：
“垂成之功，败于一旦，制使杀我矣！”遂中弹，喷血死，是时江浙士民为之谣
曰：“一战甬江口，督臣死，提臣走（督臣谓裕谦，提臣谓余步云）。再战吴淞
口，提臣死，督臣走（提臣谓陈化成，督臣谓牛鉴）。”盖丑牛鉴之不如裕谦也
（陈化成死后殓于嘉定之关帝庙）。
    英兵既陷吴淞，乘胜溯长江而上，复陷京口（镇江之旧名），驻防旗人，无
男女少长皆被屠，遂逼金陵之下关。此六月间事也。时牛鉴方自沪逃回，沿江告
警，一日数惊。牛鉴不谋江上之守，惟假危言以胁朝廷。观其奏词谓形势万分危
急，呼吸即成事端。既铺张钟山架炮之事，又言事若不成，即遣人前挖高家堰。
道听之语，不知传自何人，而任意指称，以效腐鼠之吓。牛鉴之罪，上通于天矣。
迨白门和议既成，耆英、伊里布皆署名，独牛鉴屏不与，其故不可深长思耶？
    世称牛鉴甫至上海时，即有为英人作说客者许酬以重金，而撤邑淞之防，牛
鉴密允之，惟惧为陈化成所觉，故佯出视师。及见炮弹逼近坐舆，乃亟走。当时
虽有百陈化成且无能为力，而况仅一陈化成乎？及英舰既抵观音门，将士等犹愤
愤请决一战。牛鉴止之曰：“虎须未可捋也。”洎乎廷旨令耆英由浙赴宁，商议
和约。牛鉴惟引领东望，日遣人探问耆相到未，盖其心已沈溺于间金中，而封疆
重事，已置之度外矣。语云：“贪人败类”，殆牛鉴之谓欤？
    厥后文宗但责其毫无准备，糜饷劳师，褫其职，置之法，而不及于贿，故后
人无知其贪者（牛鉴自宝山逃至嘉定，其仆从尚多，曾向嘉定人言牛鉴得赃事甚
详）。
    ◎崇勋
    崇勋，清光绪初都察院左副都御史也。受任未久，即人言藉藉，有谓其凡遇
城坊诸事，多所干预者；有谓其于城坊公事，每唤司坊官到其私宅授意者；并有
令司坊官将所托之事转达巡城御史，经巡城御史拒绝者。空穴来风，非同市虎，
崇勋之请托干求，其不职可概见矣。
    虽然，以贫苦旗厮一跃而列诸台谏，安得不嗜利？既嗜利矣，安得不干预外
事？此殆居京之旗人所同然，不必专责崇勋也。惟有一事，为他人所不屑为，而
崇勋竟友瘴之，不顾旁观之齿冷者，则如为开张之店铺挂红事。
    盖正阳门外之鲜鱼口，亦一热闹处也。有某巨商，创永顺乾洋货铺于此，崇
勋知之，谬与殷勤，于是永顺乾之匾额招牌皆为崇勋书，见者已斥为不类。迨光
绪七年时，永顺乾开张之第一日，崇勋为之褂红矣；有顷，又往贺喜张罗矣。以
风宪大臣而甘侪于商肆，台班扫地，实自崇勋始焉。
    时有给事中邓承修者，性亢爽，尤敢言，见崇勋之所为，心实耻之，乃胪举
其卑鄙之状陈于朝廷。因命广寿、阎敬铭按之。得实，遂褫其职，以为不守台纲
春戒。
    ◎奎俊
    水旱偏灾，何处蔑有？灾告，则督抚以下各官急筹款以赈之，甚则国家发帑
开捐以赈之，所以重民命也。食赈者，类皆极贫之民与乞丐等耳。稍好，粜之而
已。夫稍好尚不食赈，岂有以总督大员而食赈者乎？有之，则自奎俊始。奎俊之
督川也，以成都知府阿麟为鹰犬，多行不义，阴济其贪。驯至吏治不修，酿成拳
匪巨患。迨壬寅秋，开缺回京，食赈银至五千两，派船价银五千两，而贪乃显著。
先是，光绪戊戌、己亥间，山东大灾，天下奉旨筹赈，四川官绅集捐甚巨，其时
赈款解司，不收入库，皆交山西巨商蔚长厚代收，除汇往山东外，存赈款六千数
百两。奎俊将启行，数以己之贫苦状告新任川督及藩臬两司。臬司曹穗，奎俊之
私人也，与藩司员凤林、藩幕宾沈荫余商之，乃提山东赈款五千两作为新任川督
司道等之赆仪，又令成都、华阳两首县，函派沿江自彭山至巫山二十州县共出船
价五千两，合成万金，以与奎俊，奎俊笑纳焉。由是人咸知奎俊之贪，且于其握
督篆时，阳令阿麟为首府，阴实恃为爪牙之故，益昭然若揭矣。虽然，曹穗等之
提山东赈款也，其计亦甚巧，先于西商协同庆借红票银赠行，后于蔚长厚拨赈款
银还之，即其派州县船价也，不用藩臬出名，而令两首县一方函派，一方垫送，
以为如是则弥缝无迹，当不复有发其覆者。岂知借红票、提赈款有簿可稽，派船
款、收银两有函可证，此断难一手掩天下人耳目也。自庚子以后，海内困穷，半
由顽固疆臣酿成巨患、赔赏兵费所致。乃奎俊既酿巨患，又吞赈款，可谓贪馋无
耻之尤矣。
    ◎崇礼
    崇礼本姓蒋，由郎中贿充粤海关监督，缺之肥者也。期将满，肆其夤缘手段，
得连任，括银数百万两（其仆王姓且拥资数十万，其主可知）回京。数迁，得大
拜。其居处之宏丽，都中人皆见之。
    光绪庚子，北方拳乱作，联军入京师。崇礼之宅，为奥军所据。崇礼不敢出
都，日在宅之后院哭泣，目尽肿，其心不独以鹊巢鸠占为忧，盖恐楚人一炬，可
怜焦土故耳。
    已而和议成，两宫返，崇礼居然以临难不逃，获宫眷颇优，旋以予诰大学士
卒。予谥文恪，入祀贤良祠。某日，行入祠典礼，世续、荣庆、载涛、载搂咸与
其役，观者至为之啧啧称异不置。然迹崇礼一生事业，他无所长，惟善搜括，粤
人谥之曰“贪夫”，如清廷祀之为“贤良”，此当时之为大臣者，所以日奉崇礼
为师，而国亦几于不可救也。
    ◎瑞洵
    瑞洵曾充驻藏大臣，不能得藏众心，英人多鄙夷之。旋以赃败，革职，寓居
京师之得胜门内，拥多金，挟美姬，泰如也。
    诸姬中有玉燕者，最幼而最宠，其母王李氏旦夕入瑞宅，名为探女，实则销
纳赃物，与门者贿通，已非一日，而瑞洵不知也。无何，王李氏与门者不谐。某
日，氏自内出，门者搜之，得股票字画等物，禀于瑞洵，指为私窃。瑞洵命拘至
内城警厅幽之。事为玉燕闻，大发雌威，批瑞洵颊，哭詈曰：“何物老糊涂，敢
指吾母为窃！是区区者，余畀之也。汝既送彼至厅，吾亦从此逝矣！”披发曳衣
出。瑞洵惧，跪而留之。怒未已，瑞洵又呼告密之门者至，痛扌失之，按其项作
叩头伏罪状。别传一门者令至厅出王李氏于狱，车载以归，事始寝。语云：“货
悖而入者，亦悖而出。”瑞洵必遇玉燕，则赃物始可销亡，亦此理欤？
    ◎刚毅
    刚毅一生，外任封疆，内入军机，主眷优隆，一时罕见，卒以拳乱之事，列
入罪魁。其行事为世人所知，予故不传，独志其轶事焉。
    自甲午战后，赔款大增，财政奇绌。荣禄一意练兵，苦军需之无所出也，密
奏派刚毅赴两江、两湖、两广、闽、浙等省大肆搜括，除常款外，无公私悉取之，
岁得千数百万，海内骚然。
    虽然，此犹托为公家所取者耳。而饱入私囊者，乃不可胜数。盖回京之时，
箱笼等物，至数千件。道旁观者皆曰：“此中悉累累黄白物也。”其贪鄙无耻盖
如此。
    方由京南下也，正在戊戌政变后，是时各省所设公私学堂，皆由热心兴学者
组织而成。惟刚毅以仇视康梁之故，凡见学中有迹近新党者，务摧锄之，不遗余
力。车辙所至，弦诵寂然，豪杰为之夺气。其顽固不化又如此。
    尤可笑者，张之洞时任江督，刚毅至，南皮延入花厅。升座，与谈论，刚毅
方口若悬河，吐其胸中之腐气，而南皮已鼾声大作矣。在春秋高者类如此，而刚
毅以为侮己也。誓报之。故复命时，备言南皮老惫不任事状，盖犹廉颇“三遗矢”
之意耳。由是罢南皮江督职，又不令赴鄂督任。盖恩眷之衰者凡几年。
    至刚毅在军机时，适四川奏报剿番获胜。一折中有“追奔逐北”一句，刚毅
览之，拍案大怒，谓川督非胸无宿墨者，何荒谬至此，奏折可任意错误耶？拟请
传旨申饬。众诧而问之，则曰：此必“逐奔追比”之讹。盖因番人奔逃，逐而获
之，追比其往时掠得汉人之物耳。若作“逐北”，则安知奔者之不向东、向西、
向南，而独向北耶。常熟翁同解时未出军机，忍笑为解其义，刚毅终摇首不为然。
嘻，满人识字本有限，然未有不学无术如刚毅之甚者。以是人而跻显要，其不愦
事者几希。
    ◎苏元春
    苏元春，武职中之贪者也。为广西提督时，恒孳孳于滇之盐井、粤之盐田、
湘桂之田亩房屋，若军事如何，有所不暇计者。迨光绪壬寅、辛卯间，广西之乱
作，而元春乃不免于罪。
    初，驻于龙州之军凡二十五营，营各五百，统计万二千五百人，岁糜饷五千
余万金，以边防重要，清廷亦不之惜也。迨元春至，遂以缺额克饷，为自饱私囊
计。饥军乏食，有脱巾狂噪势甚汹汹者。元春无以应之，则潜令恃打单而生活，
而广西益以多盗闻。
    盗之起也，始犹明火执仗，继则白昼横行，其穿军衣者不可胜数。匪党知其
治军无状，于是以饥荒为藉口，而乱亦从此兴矣。
    虽然，发难之初，亦仅零星小股，非有金田洪、杨之胸怀大志者也。设握兵
之臣迅扑灭之，亦甚易易。惟元春以克饷之故，不得不纵兵；以纵兵之故，不得
不庇匪，遂使祸作于边军。毒流于全省，兵匪既无所分，剿抚两难得力。周树模
闻而劾之，清廷令岑春煊严查，廉得其实，始革元春职。旋又械至京师，欲诛之，
法人为之请求，乃处禁锢。
    ◎庆宽
    庆宽，本名赵小山，幼即研究画术。及长，益工，尝绘《颐和园全图》，为
醇贤亲王奕讠鏊赏，即进献孝钦后，后亦以为美，赏给二品顶戴，与管幼安之
绘孝钦相而得奖同。
    已而投旗籍，以郎中司柴炭库。故事，每交冬令，内监俱向司库者索柴炭以
御寒，至是，循例向庆宽索。庆宽靳不与，群谮之于德宗前，又授意某御史列款
纠参。庆宽惧，浼人说项。内监知其多金，必欲献三十万方寝事。庆宽无策，而
革职查抄之旨下矣。是时，庆宽以吝小费而兴大祸，自分必入囹圄，被永弃，乃
哀求于某相。某相颔之，乃入请于德宗，谓庆宽为醇贤亲王赏识之人，父功之，
子罪之，毋乃不可乎？且彼实无大罪也。德宗以朝旨已出，万难收回成命，乃许
为徐图之。
    未几，庆宽以极意夤缘得复职，出任江西盐法道。江西为著名产瓷地，庆宽
至此未久，即遣人采购瓷品多种，价值约十余万金，运入京华，分赠于邸第相府，
以为酬劳之具。庆宽之为人也，小有才，善运动，喜逢迎，都人士类能道之。第
观其踬而复起，概可见已。
    ◎贻谷
    贻谷工心计，善殖财，家本素封，光绪壬寅、癸卯间，为绥远城将军，兼督
办垦务大臣。尝以能为蒙旗开辟利源自负，故其扩充办法之奏词，有曰：“清旧
垦，招新垦，恤蒙艰，定限期，筹经费，预储备”者，罗陈二千余言，听之，真
若可信。迨为归化城副都统，文哲珲弹劾其败坏边局，欺朦取巧，蒙民怨恨状，
而贻谷之贪残始尽情毕露。盖清廷之放垦于蒙地也，意在开荒备边，非攘夺蒙民
之地而图其利。乃自贻谷既视为利薮，凡藩部边民大局，悉置不顾，惟日用斌仪、
景礻是、通泰等诸小人，苛索巧取，以官地垦局，而假立公司之名，辗转渔利，
饱其私囊，于是垦局之名誉堕地。不宁惟是，有丹丕尔者，内蒙古之台吉也，贻
谷既纵兵焚杀其一家五命，复罗织成狱，以丹丕尔置诸重辟。狼心毒手，世无其
伦。且又需索蒙旗，扣留荒价，拣放官缺，批索银两，开设店铺，与民争利，剥
扣兵饷，几激成变，此皆贻谷贪残之实事也。顾发觉以后，查办之鹿传霖绍英，
既廉得其实，山西巡抚宝└捶蠲派员至绥远，收取公司之私产，店铺之货物，
以备抵浮收蒙民及报销不实之数百万金。按诸国法，非将贻谷诛戮之，亦当永锢
狱中，以为天下后世之贪残者戒。不意羁绁仅三年，而于宣统辛亥春，喧传贻谷
有出狱事。
    或曰，贻谷之出狱，郭祥林之力也。祥林本一伶工，往来贻谷宅有年，尽悉
其家事，嗣见贻谷被羁久，终不免于一死，遂为之运动权要，以开一线生机。及
贻谷出狱后，不念其生我之恩，反以串入劫财为言，而下祥林于狱。要之，祥林
之果否劫财，亦为一时疑案。惟贻谷既负赃而出狴犴，复抗旨而敢逗留，明系出
于贿赂之力无疑也。嘻！目无国法之一贻谷如此，无数之贻谷，遂接踵而起，宗
社安得不墟哉！
    ◎焦滇
    焦滇原籍山西，其父贾于隳鲜彼生，故名曰之滇，昆池其字也。性阍弱，
寡廉耻，一见即知其非佳士。光绪乙巳八月，山西陆军学堂考选出洋学生，滇亦
与其列，乃派送至日本，由驻日公使保送入振武学校。卒业后，以私通旅馆女
（此女姓松本，名铃子，其父名松，居东京王子町一百四十二番地，日本对清实
业家男爵涩泽荣一氏之花匠也。其妹荣子，为王子制工社会之女工。焦滇与此女
通后，生一子，时山西同乡以人言啧啧，名誉攸关，乃劝作为正妻），不愿升入
士官学校（因陆军士官学生，不能在外留宿），乞监督改送测量学校。焦滇固深
于算学者，遂得优等卒业。厥后，由同学陈锦章介绍赴奉天，充东三省测量总局
科员，同事均无不识之。惟焦滇汉文稍通，故往来密函，均出其手。
    焦滇由日本濒行时，曾寓陆军省勋章局官陆军大尉某日人家约半月，及为东
三省测量总局科员后，某日人托其代觅东三省详细地图，并函催其迅为之。焦滇
即函覆云：“去岁所言者，现已略具端倪。惟长春地图，正在修理之际。其他地
图，不日亦可告竣。”并谈及东省时局及东督把持政策，洋洋数千言，遣人送至
讲武堂某日人处。某日人适外出，由督队官代收。嗣因信纸过多，私启阅视，大
惊骇，随将原函交讲武堂刘总办核夺。刘以此事关系重大，又须保守秘密，随至
督练处请示办法，并将原函呈阅。参议刘一清阅毕，大震怒，绐焦滇至督练处，
追询此事。焦滇始犹坚不承认，刘将原函宣读之，焦滇即变色，随由管云臣总办
令下于狱，而亲赴锡督处请示办法。闻焦滇在狱中，有绝命词数首云：“悔觅封
侯绝塞边，燕京西望恨绵绵。而今何处堪埋骨，梦到榆关马不前。”“吟卷长歌
偶曲肱，依稀儿女笑同衾。窗前鬼卒一声叱，剩得残灯半灭明。”“辽海胥涛夜
夜来，灵魂凄绝断头台。将吾恨骨埋东土，东土虽亡骨不灰。”“历尽风波数十
年，飘蓬断梗几辛艰。沈阳偶印泥爪迹，祸变无端降自天。”“宴罢归来笑语嬉，
娇妻稚子一庆围。鹃啼惊破鸳鸯梦，谁识今朝诀别时。”“阴风冷雪逼寒衾，巡
更窗前叱咤声。项羽歌残垓下曲，囚人永夜卫兵营。”
    嗣锡良以事关泄漏军情，关系颇大，一面飞咨陆军部请示，一面札交特别审
判厅严讯。旋经军法会议，研讯确实情形，录供呈由锡良咨部，请示定罪。旋得
部覆，准就地正法，正法之后，日妇将其所有尽行捆载，携带其子飘然而去。仆
人吴玉昆哀求某总办赏给葬费银二十元，缝其首级，葬于山西庙后义冢，率同焦
滇五岁子亚江、三岁女英儿痛哭坟前。事后，张人骏暨江南军界曾请将焦滇之身
装于玻璃药水瓶内解至上海，陈列博物院，以供众人浏览，且藉以寒卖国奴之胆
云。
                              